0356 LITTERAE QUADmMEsrREs

nostram Societatem animi propensio, ut si maxime uelim, omnino
tamen laudes eius tacere non possim. Solus fere hic est princeps
in tota Germania nostra, qui catholicam hactenus fidem reti-
nuerit, pro qua etiam ab erroribus, quibus plena passim sunt
hic omnia, uindicanda tantum adhibet studij et operae, ut ipsi
etiam me[rito] a mirentur aduersarij. Cumque neglectus passim
iaceat cultus diuinus in hac Germania, tantis ipse eum sumptibus
conseruare, ornare et promouere in dies studet, ut huic soli rei
uacare uideatur; sacrum a musicis suis decantatum quotidie ex
more audit, et nescio si catholicorum principum quisquam ei in
exornandis altaribus, eorumque ministris, comparari hoc tem-
pore possit. Auidissime conciones quae a nostris fiunt, expetere
et audire solet, vnde saepius in aulam suam nostros huius rei
gratia euocari iubet. Hebdomada certe sancta cum ad uicinum
huic urbi monasterium se animi colligendi gratia recipere ex
more statuisset, unum ex nostris qui sancto illo tempore a sa-
cris ei esset concionibus, omnino uoluit comitari. Habet et hoc
pro more idem pius princeps, ut omnia urbis monasteria in per-
sona aliquando uisat, prouidensque ex aula sua de necessarijs
prius omnibus, cibum in ijsdem locis sumat. Octaua quidem
paschae primum omnium ad nostrum diuertit templum, uhi so-
lenniter ab ipsius musicis decantato sacro, sacram etiam pome-
ridiano tempore audiuit contionem. Absoluto autem sacro,
priusquam ad prandium pergeret, omnes nos in unum locum
congregati ordine eum salutauimus, quos ¹> ipse quam aman-
tissime resalutauit, singulisque manum perhumane porrexit:
aderat unus ex discipulis, qui gratulatorio carmine latino eum
exciperet, quein libenter recitantem audiuit. Sumpto deinde
prandio, concioneque audita, una cum charissima et illust.
matre, atque illust. coniuge sua 1, imperatoris nostri filia, simul
cum duobus principibus filijs iunioribus, omnes pene huius col-
legii angulos scholasque omnes maxima cum humanitate et
animi laetitia perlustrare dignatus est: alius interim accessit
adolescens, qui graeco carmine tanti principis celebraret uirtutes,
et qualescumque pro tantis eius in nos, adeoque Ecclesiam totam,
meritis persolueret gratias. Quae omnia cum attente percepisset,
tandem ita nos, qui praesentes aderamus, alloquutus est: grati

a Consumpta charta. — b quos supra vers„ deleto post.

¹ Anna Ferdinandi imper. filia.

