 

402 LITTERAE QUADRIMESTRES

quae in eius obitu scitu digna acciderunt, quia temporis et epi-
stolae breuitate excludimur, uisum est in praesentia omittere;
illud unum satis sit affirmare iudicio Patrum, qui res Societatis
ab ipsius incunabulis perspectas habent, raram fuisse illius uir-
tutem, ingenium, reliquasque dotes, denique uitam atque obitum.
Defunctus est etiam ex eodem morbo 11 calend. Septembris fr.
Simon Corderius, qui nos etiam sua uirtute et patientia non
mediocriter recreabat; iactabatur enim iandiu continuis febribus,
quanquam lecto non decumberet. Vtrique iuxta morem Societatis
iusta persoluimus. Quo uero die fr. Simon Corderius sepultus
est, qui ex hac urbe erat oriundus, adfuit sine lacrymis, aut
ullo doloris signo, ipsius pater, ut pius ac uere christianus cui
etiam filius alter in Societate Conimbricae ante aliquot annos
mortuus fuerat; atque hoc ipso die mane in nostro templo, ex-
piatis confessione criminibus, sacrosanctum X.i corpus sumpsit.
Nec mors duorum filiorum quidquam effecit, quominus reliquos,
atque etiam se ipsum, nisi matrimonij ius obstaret, in Socie-
tatem admitti magnopere exoptet. Cum uero de eius uirtute
multa Pr. Natalis accipisset, illum efflagitantem Societatis nos-
trae participem effecit. Sit soli Deo laus et honor in omnem
aeternitatem. Hoc eodem tempore Pr. Leo 1, duos menses, et
semissem, ut solet, grauiter admodum morbo colico, et calculo
laborauit. Nunc uero tum ipse, tum reliqui aegroti, ad pristinam
ualetudinem restituti sunt.

⁸2. Quanquam Deus opt. Max„ qua est bonitate, ardens quod-
dam protectus, et perfectionis spiritualis desiderium nostris
semper inijciat et renouet; tamen id maxime apparuit aduentu
P. Natalis, cuius opera, et uiam, quam aggressi sumus, ma-
nifestius et docemur, et ad progrediendum totisque uiribus in
uinea Domini elaborandum, non mediocriter omnes accendimur.
Peruenit ille in nostrum collegium ad quintum decimum calend.
Augusti; cumque ea interim obiret, quae ad suum munus per-
tinent, nos omnes et uerbis, et exemplo magnopere recreauit.
Sed cum haec agentem febris inuasisset, uisum est medicis ut
Olyssipponem discederet, ne nimio huius urbis aestu morbus a
ingrauesceret; cumque singula gymnasia percurrisset, praecepto-
res praelegentes audiuisset, interfuissetque promotioni cuius—
dam magistri, et publicis etiam theologiae disputationibus, in

 

 

ἃ morbus snpra ‘Uer-3.

¹ P. Leo Henriquez, rector.

