688 LITTERAE QUADmMEs'i-ans

preces absolutae sunt, et concionator explicandi catechismi causa
suggestum ascendit, quatuor pueri studiosi, iuxta suggestum, sed
aduersis sedibus ita collocati adsunt, ut priores duo germanicis,
alij duo bohemicis interrogationibus ac responsionibus memo-
riter, prompte, ac luculenter, auscultante, quin et admirante
populo, doctrinam christianam recitent.

6. Conciones etiam crebrae, magnoque fructu auditorum a
nostris Patribus habentur, non solum in templo nostro, sed
etiam apud S. Iacobum, ut iam a ferijs natalitijs fieri coeptum
est, et in arce coram S. C. M„ ut accidit per multas hebdoma-
das, postquam S. C. M. Pragam uenit. Et quam illae fructuosae
conciones fuerint, praestante Deo, uel hinc abunde colligitur,
quod S. C. M. eas saepe cum suis aulicis collaudauerit, magnam
concionatoris doctrinam, nec minorem, ut aiebat, ‘feruorem ad-
mirans. Vnde licet ordinarius eius concionator uetiisse, aut uen-
turus diceretur, illi tamen Societatis Patri S. C. M. per suum
sacellanum commisit, ut aliquot adhuc uicibus concionaretur.
Adeo quoque lutheranis auditoribus illae qualescunque conciones
placuerunt, ut quidam non uulgaris doctrinae, nec infimae sor-
tis, sed insignis lutheranae prauitatis assecla, multis precibus
apud nos contenderet, ut si non omnes, unam saltem ex illis
concionem a nobis scriptam haberet, quo suis eam, ut dicebat,
expensis, ad maiorem Dei gloriam, ac spiritualem hominum
utilitatem praelo committeret. Sed ut solus Deus, omnium bo-
norum fons et author, haec per inutiles seruos efficit ac praestat,
sic eo duntaxat afine, ut par est, scribuntur, quo diuinum
solius ipsius nomen aliquatenus hinc magnificari queat. Quod
uero poenitentium plus minus 300 numerus his mensibus fuerit,
magisque paulatim augeatur, una e praecipuis causis illa uide-
tur quod non solum magna ciuium ad nos turba confluat, sed
et D. praelati suos sacerdotes et sacellanos, et uiri magnifici
suas familias, et hospitalium praefecti suos pauperes, ad nos
confessionis ergo mittant3 et quod magni Ecclesiae primores,
magnorumque principum ac dominorum confessarij ac patres
spirituales uelint ac cupiant esse nostri filij, quodque uiri boni
proximos suos, oblata occasione, plerunque soleant confitendi
gratia ad nos dirigere. Cuius rei, si libet exemplum audire, cum
istis diebus duo S. C. M. doctores, unus medicus, alter iuris-
consultuS, sed ambo extranei, inter se de confessione loqueren—
tur, atque medicus dubitaret ubinam spiritualem animae suae

a demdaaeat ms.

