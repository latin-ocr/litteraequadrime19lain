5²20. — PRAGA 4 MA11 1561 <299

rectius et honestius in nostro, quam in suis templis peragi, ac
proinde se templum aliud quam nostrum frequentare nolle, dum-
modo nos in utriusque speciei communionem consentiremus
Sepulchrum Domini, quod certe gloriosum ac magnificum fuit,
cum serenissimus princeps ³¹ pijs precibus per mediam fere ho-
ram flexis in terram genibus, et liberali 10 talerorum eleemo-
syna honorauit, tum uniuersa Praga [tJantopere commendauit
ut, quantum intelleximus, per Boemiam et quasdas Germaniae
prouincias uulgatissima fama spargatur nunquam his in parti-
bus sepulchrum tam honorificum et admirabile uisum esse. Vnde
quidam peregrini, qui eo tempore hinc abfuerant, prae ni-
mia admiratione cupiuerunt e nobis intelligere quanam arte
constructum fuerit, qua [Ξ] per Boemiam adeo celebretur. Plu-
rimum etiam populi deuotionem auxit illa processio qua diebus
festiuis ac dominicis letaniae figuratiua melodia decantantur, quo
Deus futuro concilio foelicem euentum concedere uelit.

5. Et quoniam incidit mentio de hominum extraneorum erga
nostrum templum deuotione, non possum hic dissimulare, non
dico solum frequentiam, sed singularem quoque pietatem eorum
qui ad nos confluxerunt, quando R. Pr. rector ¹³ et ego, licet
indignissimus, nostram professionem aederemus 1. Sacrum so—
lemne R. D. praepositus 2, adhibitis ecclesiae suae ministris,
celebrauit. Praeter germanicam nostram, etiam boemicam con—
cionem dominus decanus de Societatis origine, fine, institutis
ac laudibus in auditorio frequentissimo habuit. Interfuerunt
omnes protectores et amici nostri cum alijs baronibus ac nobi-
libus multis; et quanuis praecedenti dominica propter indulgen-
tias plenarias catholici homines communicassent, nihilominus
tamen, quod hic inauditum est, in gratiam nostrae professioniS,
quae sequenti dominica celebrabatur, 60 personae rursus com-
municarunt. Quo tempore quidam etiam serenissimi principis
aulicus, uir authoritatis non exiguae, spiritualibus apud nos
exercitijS ita uacauit, ut ipsemet aliquoties per illa sibi primum
nunc oculos cordis apertos confiteretur, ac nobis uitae perfec-
tioris spem daret. Quamquam enim ad aulam consulto redierit,

a Sequitur v. oblitt. — b Rector supra vers.

² P. Paulus Hoffaeus, rector, et P. Blyssemius professionem sollemnem
emiserunt die 16 Martii 1561, ut ex profess, autographis constat.
² Henricus Scribonius.

