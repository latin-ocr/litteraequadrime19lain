0286 LITTERAE QUADmMES'rRES

pore porrigerent, ac porrigere clam iuberent. Adhibuit praeterea
Rector operam sedulam, vt quadrimestri hoc tempore grauia
quaedam mala, et ex quibus non parua potuissent oriri scan-
dala, impedirentur, vt etiam, Christo duce, factum est; qui et
alia pleraque tum priuata, tum publica negotia non parui mo·
menti promouit.

11. Quantum ad euangelij ministerium attinet, M. Grego-
rius a. qui in D. Lamberti locum suffectus est 1, eclesiastae
officio apud nos fungitur cum tanta semper auditorum et gratia
et frequentia, quanta ab annorum quatuor spatio, vt audimus,
nunquam fuit. P. Piringer dominicis diebus, hora pomeridiana,
christianae doctrinae elementa Vtiliter tradit. Matrona quaedam
non infimi apud viennenses ordinis, sed sacramentaria, ac lu-
teranismo b prorsus infecta, nobili (vt suspicor) rumore, qui
longe lateque de P. Gregorio iactabatur, ducta, cum eius con-
cionem audisset, tanta eam de anteactis flagitiis poenitudo
inuasit, vt altero statim die ad poenitentiae asylum 0 confugerit.
Altera admodum nobilis virgo, cum multis iam diebus melan-
cholia vexaretur, ac in furorem pene esset, desperationemque
conuersa, sic quodam eiusdem Patris sermone excitata est, vt
sopitis omnibus perturbationum procellis, eidem magno cum
fructu confessa fuerit. Duo quoque germani et senio et foedis-
sima lutheranae haereseos contagione annos quatuordecim, aut
forte plures, infecti, cum nunquam poenitentiae sacramentum
adiissent, P. Piringer d consiliis confessionem syncere ac integre
peregerunt, et vere catholici nunc viuunt. Idem praestiterunt
nuper duo non infimae sortis bohaemi, quorum alter hussita
peruersissimus, alter picardus (hoc enim est sectae nomen) in-
signis erat. Nonnulli praeterea qui tres aut quatuor annos, velut
athei, vitam ferarum ritu degebant, nostrorum opera ad meliorem
mentem conuersi amaram suorum scelerum fecerunt exomolo-
gesin θ. Aliquot etiam studiosi, qui turpi haereseos labe im-
buti, apud nos tamen adulterina quadam pietatis imagine or-
thodoxae fidei religionem simulauerant‚ abiuratis suis erroribus,

a Georgius A. — b lutranismo A. - c asilum A. — d Ita B.. in A du-
bia leot. — e exomologesen A.

¹ P. Lambertus Auer, contionator, cum episcopo Commendone‚ apostolico
nuntio, profectus erat. Vide supra p. 157. Pro quo P. Gregorius Rosseffius
suffectus est.

