4702 LITTERAE QUADRlMESTREs

stanter quaerendo. Sedulam interim superiores nauant operam,
vt in officijS humilioribus omnes contineant, et explorent mores,
diligentiam constantiamque singulorum in arrepto vitae propo-
sito, num scilicet praediti sint ijs dotibus, quas haec sancta
Societas summopere desiderat.

2. Vt uero ad uotorum adimpletionem, ad charitatis diuinae
et fraternae perfectionem, expeditius possimus pertingere, solent
superiores nostri saluberrima nobis quaedam et compendiosis-
sima, eademque ex sanctis Patribus desumpta, proponere incita-
menta, quibus horis et quasi momentis singulis fructuose occu-
pari nos deceat, et hactenus quidem non sine egregio spiritus
emolumento ista amplectuntur et sectantur plerique omnes, Ad
haec, in more apud nos poni coeptum est, vt quae quisque nos-
trum ex lectione ad mensam habita memoriae mandauit, statim
a prandio alicui sacerdotum (cui illius septimanae cura com-
missa) coram omnibus reddat, ut hora alioquin recreationi cor-
porali concessa, collatis pijs sermonibus et bonis conceptibus
in medium prolatis, cum Vtriusque hominis vtilitate transigatur.
Κέω etiam Pater Rector noster 1 non cessat octauo quoque die
fratres (nisi legittimis distineatur impedimentis) suis cohortatio-
nibus ad culmen perfectionis incitare ac inflammare. Mirum
autem in modum animos omnium in hoc sancto vitae instituto
confirmauit annua illa, quae a P. prouinciali 2 iuxta regulas
fit collegiorum visitatio. Hac enim factum est, vt quae suis
sunt officij plenius singuli intelligerent, scrupuli multis exi-
merentur, perturbationibus non leuibus nonnulli liberarentur,
et in meliorem multa ordinem redigerentur.

3. Hoc quadrimestri nulli in probationem sunt admissi. Fuere
quidem nonnulli qui diu multumque, vt nostrorum possent as-
scribi numero efflagstarint, sed quia non admodum uidebantur
ad nostrae vitae rationem et consuetudinem idonei, repulsam
passi sunt. Spem interim non paruam concepimus de quibusdam
praeclarae indolis et magnae exspectationis adolescentibus, quos
Christo in hac sui nominis Societate nomina aliquando daturos
plane confidimus. Affuit nobis superioribus diebus adolescens
quidam non contemnendae indolis, genere hebraeus, et hebraicae
linguae non ignarus, apud germanos tamen et natus et educatus,
Hic paternae perfidiae pertaesus, ante quinquennium ad christia-
nos clanculum confugit. Verum ut sunt haereticorum hic plena

¹ P. Theodoricus Canisius.
2 Ρ. Petrus Canisius. ’

