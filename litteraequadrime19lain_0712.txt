686 LITTERAE QUADRIMESTRES

3. Insuper nouitij germani tres uehementer urgent et obse-
crant, quo sibi nostrum institutum amplecti liceat. Vnus eorum
utcunque rebus grammaticis imbutus, sed germanicae scripturae
peritissimus, ac magnis utriusque hominis dotibus praeditus
est 1. Alij duo in bis omnibus excellentiores sunt; quorum alter,
latine, germanice, italice, ungarice, sclauonice quam optime lo—
quitur 2. Deus eos uoti compotes reddat, et conseruet in eis,
quod operatus est 3.

4. Verum, ut pauca deinceps attingam de studijs, adeo etiam
illa, quae sunt collegij priuata non omittuntur, ut praeter do-
mesticas quasdam lectiones, quae fiunt quotidie, repetitiones ac
disputationes de singulis propemodum scholae lectionibus ha-
beantur. Id eo quidem maiori fructu et alacritate fieri uidetur,
quo maiora studiorum incrementa nostrae scholae iam accesse-
runt. Nam, ut nouus lectionum catalogus demonstrat, ab ultima
studiorum innouatione non modo constans et solita linguae
graecanicae lectio ita uiguit, ut nihilominus discipuli, quam
fratres nostri, tam stilo, quam lingua paulatim graecari audeant,
uerum etiam dialectica, mathematica, et haebraica studia foeli-
citer, nec infrequenti studiosorum numero coepta sunt. Et cum
studiorum innouationis inciderit mentio ἃ, non omnino praete-
reundum uidetur, quod ¹³ duobus theologice, ac todidem diebus
mathematice, dialectice, ethice et oratorie, nec infoeliciter, Dei
gratia, sit disputatum. Ac ne rudi uulgo sua quoque consolatio
deesset, insignem quandam et sacram Adami protoplasti comoe-
diam, spectante maxima doctorum, nobilium, et omnis generis
hominum multitudine, per nostros discipulos, tanto omnium
fructu, quanto applausu exhibuimus. Multis enim actio illa, non
modo singularem deuotionem attulit, sed copiosas etiam, ut in·

a mensio ms. — b Del. in

¹ In catalogo paulo superius citato censetur Sampson Leh, viennensis,
« novitius in Societate per unum mensem », de quo in catal. mensis Martii
1563 (in eod. cod. f. 317v.) inter alia dicitur: « Optime scribit litteras ger-
manicas habet praxim rerum aulicarum et cancellariae ».

2 In eodem catalogo anni 1562 recensetur « Thomas Carniensis [alias di-
citur schlavus] nouitius nunc admissus maximae spei, vt videtur, robustus
corpore, peritus multarum linguarum. scilicet latinae, germanicae, bohemi-
cae, hungaricae, schlauonicae ». Nullum dubium esse videtur quin de hoc
sit sermo.

³ Ex annotationibus praecedentibus apparet illud « urgent ..... quo sibi
nostrum institutum amplecti liceat »‚ intelligi debere « modo stabili » seu
« votis emissis ».

