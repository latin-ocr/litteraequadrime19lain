QSS LtTTERAE QUADmMEs'rREs

etiam, commendatione vestra intercedente, quo ad fieri queat,
promouebimus, multisque argumentis planum omnibus faciemus
quantopere vos virtutesque vestras, et pia studia diligamus ».
Cum idem Caesar audisset, quod tamen falsum erat, Doc. Lam-
bertum in itinere grauj vulnere affectum„ occubuisse, de illo
solicite quaesiuit, seque non permissurum dixit, vt nostri post-
hac adiungantur dominis in longinqua et incerta peregrinatione.
Paulopost cum archiepiscopus strigoniensis apud Caesarem
magnis precibus contenderet, vt Rector in Hungariam profici-
sceretur, vix id tanden obtinuit, et ad breue tempus, tum
propter synodum celebrandam, tum propter collegium nostris
apud Hungaros erigendum. Omitto quod magnae authoritatis
viri'vt, quae volunt, obtineant, in nostrorum apud Caesarem
intercessione spem magnam collocant. Hoc rursus anno Caesar
vna cum filio Carolo archiduce dominicum inuisit sepulchrum,
quod erat in nostro templo sub paschatis ferias magnifice con-
structum. Rex Maximilianus solita erga nos beneuolentia vtitur,
nostrosque perquam clementer excipit. Rector saepe cum eo lo-
quutus est, cuj petenti nihil negat, et quocum agit satis fami-
liariter. Probat is constitutiones Societatis nostrae, et libellos
a nostris oblatos libenter accipit. Haec de = rege isto idcirco ἃ
non inuiti scribimus, vt ostendamus temere quosdam effutire
talia, quae boni princicis huius famam labefactant, et plus ae—
quo suspectam reddunt 1); de quo illud etiam affirmare possu-
mus, quod monachorum et aliorum catholicorum, sed et con-
cilij generalis causam strenue promoueat 1. Regina Maria, regis
vxor, solita nostros charitate prosequi non cessat, in ornando
nostro templo pie solicita, quae nunc praeter caetera donauit
praetiosum et insigne velamen ad contegendum sanctissimi sa·
cramenti tabernaculum. Deinde quaedam, vt vocant, tapetia
splendidissima ad diuinum cultum illustrandum largitaest.
Tali exemplo permoti nobiles quidam de ornando nostro choro,
eiusque sedibus, pauimento atque altari summo, consilium
inierunt. Verum haec satis et plus satis fortasse pro epistola.

a idcirco deest in A. — b vv. et *plus — reddunt‘deswnt in A,

¹ Haec fere sensa per id tempus Maximillianus Stanislao Hosio, legato,
et aliis ostendebat. Cf. S‘rnm: Nuntiaturberiohte aus ‘Deutschland (Zweite
Abthessung), Ι, 168-169, 209, 218.

