750 LITTERAE QUADRIMESTRES

mento diebus solennioribus magna cum deuotione communicent.
Nonnulli praeterea cum turpi haereseos contagione imbuti apud
suos praeceptores adulterina quadam pietatis imagine, aliquan-
diu orthodoxae fidei religionem, nescio quo astu, simulassent,
suorum magistrorum opera ad meliorem mentem conuersi, suos
plane abiurarunt errores, atque ad sacrum matris Ecclesiae gre—
mium, obnixe a nostris petentes absolutionem, intrepide re-
dierunt.

5. Jam ad sacramentorum atque adeo ad uerbi diuini mini-
sterium nostra se transferat oratio. Non fuit, fateor, his tempo-
ribus, partim propter pestem (cuius gratia hactenus solennes
sunt factae laetaniae, et quotidie sacrificium missae oblatum)
hic a pernitiose grassante, partim propter imperatoris et re-
gis Maximiliani discessum, is confitentium atque dominicum al-
tare frequentantium numerus, qui Patrum nostrorum expecta-
tioni faceret satis; adeo tamen non est hac in re remisse actum,
ut sacerdotes nostri his rebus tantum uacasse quodammodo ui-
deantur. Nonnulli enim utriusque sexus homines anteactae to-
tius uitae crimina maxima cuni contritione et animi demissione
nostris detexere.. Nec defuerunt hactenus, qui dominico quoque
die augustissimum Ι) sacrae synaxeos sacramentum repeterent.
Plurimi qui semel duntaxat aut iterum quolibet anno confite—
bantur, saluberrimum illud aduersus omne uitiorum uenenum
animi alexipharmacum frequentarent. Ad haec vocati sunt interim
nostri Patres ad excipiendas confessiones ciuium quorundam
peste laborantium, quos magna cum aliorum aedificatione iuua-
runt. Tres ex nostris concionatores germani statas habent diebus
festis atque dominicis conciones; duo in nostra ecclesia, tertius
in xenodochio ciuium. Qui omnes suorum laborum uberrimos
fructus cum omnium nostrorum magna consolatione reportare
solent. Matrona quaedam, non infimi apud viennenses ordinis,
cum multis iam diebus a demone uexaretur, ita ut eius in-
stinctu nocte quadam intempesta uiolentas iam iam suo corpori
manus inferre crudelissime appararet, illa repente, diuina opi-
tulante gratia, in se nonnihil reuersa, quasi memor eorum, quae
pro contione a nostris aliquando perceperat 0, in huiusmodi
uerba prorupisse fertur: Vtinam, vtinam aut concionator, aut ali-
quis fratrum Societatis IHV hic mihi adesset! Sed cum id videret
non posse fieri, orauit Dominum IHM, ut illam saltem noctem

a hi ms. - b augistissimuni ms. — (τ percaeperat ms.

