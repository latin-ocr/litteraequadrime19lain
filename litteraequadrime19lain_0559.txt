575. — Tssssvims 4 SEPTEMBms 1561 533

madibus bis fiunt disputationes, conuenientibus eo reliquis prae-
ceptoribus, vt horum praesentia magis inflammentur. Rhetores
et humanitatis discipuli in suis segregatim scholis idem agunt.
Atque insuper octauo quoque die duae illae scholae sese mutuo
prouocant exercentque, idque alternatim, nunc theses affligentibus
rhetoribus, nunc affixas sedulo defendentibus. Die veneris a
quodam ex theologiae professoribus omnibus ex aequo catechi-
smus Canisij praelegitur, qui caesareae maiestatis inscribitur.
Ad quam lectionem frequenter etiam et sacerdotes, et monachi,
interdum etiam viri non infimi nominis, commeant. Nec suo se
satis munere functos nostri putauere, si hoc agerent, vt per
hebdomadam, quanta quanta est, probe exercitarentur schola-
stici; verum committere noluerunt, vt dominici et sesti dies nulla
ducta linea otiosi praeterirent. Quibus conueniunt ad nos summo
mane: ibi doctor theologiae illius diei euangelium latine expo-
nit; quod ad horam durat. Illinc ad sacellum (lomus nostrae
deducuntur, vnde, cum prius sacrum audierunt, dimittuntur.
Hora ‘23² a meridie, diebus maxime dominicis, omnes iterum in
schola philosophiae (quae reliquis capacior est) conueniunt;
atque ibi duae a discipulis, vt minimum, declamatiunculae me-
moriter recitantur, altera a rhetore, altera a poeta, vel humani—
tatis auditore. Confitentur quoque singulis fere mensibus, quod
germanis valde inauditum fuit in principio; nunc alacri etiam
animo paulatim assuescunt; adeo vt inter illos non desint, qui
15.0‚ et 8.⁰ quoque die id praestent. Quidam etiam non raro
sacro altaris viatico reficiuntur. Vt numero dicam, quamuis in
ijs merito desiderare possimus viuacia illa, ac praecocia ingenia,
quae in quorundam regionum iuuenibus cernere est, hac tamen
laude minime defraudandi sunt, quod praeceptorum sint obser-
uantissimi, libenter se et admoneri et redargui patiuntur, atque
etiam culturae patientem praebeant aurem. Ita vt plus illis con-
ferre soleat labor et diligentia, quam alijs quantumuis etiam
foelicia ingenia. Sed sit tua pace de exercitijs scholasticis ac
praeceptorum. qui septem sunt, munere haec dixisse satis. Neque
enim hoc agimus, vt omnia minutim perscribamus (quod quidem
infiniti fuerit negotij, vt quidem existimo, et uel operae precio
cariturum), sed ut ex multis pauca quaedam R. V. innotescant.
Jam dudum enim quid a nostris sacerdotibus, concionatoribus,
ijsque qui excipiendis confessionibus vacant, fructus perceptum
sit, ea qua hactenus Vsus sum breuitate, vobis cognitum esse
cupio.

7. Duo ex nostris concionatores germani statas habent diebus

