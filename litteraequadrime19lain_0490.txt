464 LirrssnAE QUADfflMEs'rREs

et corpore satis praestantem ac mediocriter doctum, ab eo sancto
proposito, quod pridem Viennae nostrorum in schola discipulus
conceperat, dehortari et ad suum ordinem suscipiendum pellicere,
quemadmodum suis ad dictum Reuerendum Prem. Rectorem lit-
teris testatus est.

02. Prehent se omnes in hoc nostro collegio in rebus ab obe-
dientia iniunctis faciles ac morigeros; si quid tamen humana
fragilitate erroris fuerit admissum, aut aliquid secus quam dictat
ratio gestum, facile Societatis medicina curatur. Hoc tempore
quo tridentinum concilium fertur ac speratur propediem instau-
randum, sacra precationesque quotidie fiunt, non sine corporis
afflictionibus, ad impetrandum foelicem eiusdem concilij pro-
gressum, et ad propulsandas, Deo miserante, graues istas eccle·
siae calamitates. De concionibus vtriusque linguae pariter et
lectionibus publicis, cum parum aut fere nihil immutatum vi-
deatur, nisi quod auditorum numerus in omnibus lectionibus
potius auctus, quam diminutus sit, nihil scribendum duximus.

3. De fructu autem administrationis sacramentorum id bre-
uiter dixerim, quod licet hic moris non sit vt saepius homines,
quam semel in anno, confiteantur, neque promptum sit illos ab
ista tam inueterata consuetudine reuocare, nunquam tamen de-
fuerunt aliqui, potissimum foeminei sexus, homines quorum alij
singulis mensibus, alij vero crebrius id facerent, maxime in
praecipuis anni, ac a solemnibus festis, quando etiam admodum
reuerenter sacram comunionem suscipiunt.

4. Quantum vero ad scholas nostras attinet priuatas, ille magis
magisque in dies florere videntur, adeo vt viri apprime nobiles
suos filios nobis, quam alijs, instituendos libentius tradant.
Suntque hoc tempore nonnulli baronum aliorumque nobilium
filij in nostram disciplinam admissi. Proximis diebus isti scho-
lastici nostri publice exhibuerunt comoediam non minus venus-
tam quam piam, qua in re sic perfuncti sunt illi egregio suo
munere actores, vt dubium non sit actionem mirum in modum
omnibus placuisse; complures etiam ex terrificis verbis ac spec·
tris illis permotos, de fugiendis vitijs ac virtutibus amplectendis-
serio cogitasse, quod deprehendere licuit tum ex spectandi aui-
ditate, tum ex persistendi constantia. Omnes enim, vix vllo
excepto, per quatuor plus minus horarum b spacium, quamdiu
scilicet ipsa durauit actio, constantem cum silentio ac modestia

a ac supra vers. -— b horarum supra ver-5.

