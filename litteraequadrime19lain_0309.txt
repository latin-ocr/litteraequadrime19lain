518. —- VINDOBONA 1 MA11 1561 0283

frequentia. Vnus nostrorum verba fecit eo die de huius nostrae
Societatis nomine, authore, fine atque ratione.

7. Quod ad auctum ³ nostrorum numerum pertinet, 13 opti-
mae spei adolescentes se hoc quadrimestri nobis adiunxerunt.
Omnes iam in ea domo, quae pars est collegij (neque enim hac-
tenus alia haberi plane a nobis seiuncta potuit), sub Societatis
Iesu tirocinio viuunt. Eorum praefectus est M. Gregorius 1,
sub quo pijs quotidie meditationibus, pingendis literis, et dis-
cendo catechismo, tonis item et officiis humilibus, concionibus
atque aliis id genus exercitationibus sedulam operam nauant.
Horum omnium exercitamentorum M. Cornelius ² rationem
habet, ne eorum praefectus supra vires oneretur. Ingenuj sunt
omnes, atque, ut apparet, Societatis instituto aptissimi, quinon
ad verba tantum, sed ad nutum etiam non raro obtemperant.
Census annuj ad eorum sustentationem ex parte empti sunt,
sed nostrum tamen collegium omnia illis necessaria modo sub·
ministrat, donec census, Deo duce, plures emantur. Itaque rudia
saltem iacta sunt domus nouitiorum fundamenta, quae magnam
sane colligendae messis spem nobis adferunt. Quinque aut sex
optimae indolis iuuenes, vt prioribus aggregentur, vehementer
aspirant. Fratres nostri in hanc curam gnauiter incumbunt, vt
multos a peccatis ad pietatem reuocent, et e mundi pelago ad
religionis portum transmittant.

8. Iam vero, vt de collegio illo, quod nouum vocamus ³,
pauca dicantur. duodetriginta in vniuersum illud foeliciter in-
colunt, inter quos multi eleemosinis nostrorum industria collectis
sustentantur; alij vero propria viuunt quadra; de quibus omni-
bus non possumus non optime sperare. Ciues et viri nobilissimi
suos filios illis adiungere crebro contendunt, verum loci angustia
ne augeamus numerum impedit. Idem de conuictoribus dicere
possumus, cum et ipsis angustior sit domus, quam ut admit-
tamus germanos, polonos, hungaros et nobiles et illustres ge-

 

a austumoe) A.

¹ In catal. collegii viennensis mensis ianuarii 1561 (Cod. Germ. 131,
f. 250) sub numero 26 recensetur « M. Gregorius praefectus domus probatio·
nis, lector linguae Germanicae domi, concionator frequens, sive in templo
nostro modo, ahsente D. Lamberto, siue alibi ». Ex aliis locis constat esse
P. Gregorium Rosseffium.

² P. Cornelius Brogelman.

³ Vide Litt. Quadrim. VI, 90, 176.

