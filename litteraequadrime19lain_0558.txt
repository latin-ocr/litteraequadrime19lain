532 LITTERAE QUADRIMESTRES

huc missos, domum remisit. Alij relictis scholis nostris ad S.
Germanum defecerunt. Ea schola est triuialis (ita enim vocant,
quae Vniuersitatis nomine non censentur) non ante multos
annos hac in vrbe, celeberrima, sed hoc temporis articulo vix
ab alijs‚ quam pueris frequentata, quorum multitudo numerum
400, vt audio, adaequat, ne dicam excedit. Alterum quod nulla
se nobis adhuc occasio obtulerit, vt discipulos in conuictores
admittere potuerimus; quamuis ad id diuersis temporibus non
solum fuerimus prouocati, sed lacessiti potius a tribus, qua—
tuorue abbatibus, summi templi canonicis, ciuibus, ciuiumque
potentissimis quibusque, qui religiosos, filios, nepotesque suos
a nobis recipi multis precibus contenderunt. Quin quod archi-
episcopus ipse 1 hanc nos rationem iam inisze ratus, quendam
bonae spei adolescentem ad nos misit, postulans, vt conuictorum
nostrorum sodalicio adiungeretur, theologiae (nam artium cur-
sum Coloniae absoluerat) operam daturus. Vtrumque iam sub
incude versatur, atque omnia ex voto sperare iubemur, etiam
breui. Quae, si semel assequamur, plures, non dubito, huc
confluent discipuli, quam vt de paucitate merito quis conqueri
vel possit vel debeat.

6. Sed dum expectamus, non cessamus tamen. Missis enim
catalogis per Germaniam superiorem, Flandriam, Lotharingiam,
Galliam, aliasque vicinas prouincias, non omnino operam lusi-
mus, effecimusque, vt nomen Vniuersitatis treuericae' (quod late-
bris oblituit· diu) paulatim caput attolleret, et ita ἢ in pristinae di-
gnitatis initium sese assereret, vt relictis celeberrimis academijs,
louaniensi, parisiensi, vicinisque lutheranorum marpurgensi,
duisseldorpiensi, duisbergensi, alijsque tum vniuersitatibus, tum
scholis, quas supra triuiales vocari diximus, quidam illinc huc
se contulerint. Emissi sunt etiam catalogi recentiores, qui ad
renouationem studiorum discipulos aduocent. Nec dubitandum
quin haec quoque diligentia in academiam nostram quam plures
sit adductura. Exercitia, quibus tum ad virtutem, tum ad ca-
pessendas bonas artes extimulantur, diuersa sunt; nec ea qui-
dem infrequentia. Theologi bis legunt quotidie; logicus et rhetor,
ter; humanarum literarum professores, quater. Finita prima
lectione, omnes se conferunt ad sacrum, quod quotitie scholas-
ticorum gratia in sacello nostro fit, ln logica singulis hebdo-

 

 

a Del. se.

 

 

¹ Ioannes de Petra.

