6⁹28. —- Bormum 10 FEBRUARH 156Q 785

tempore, si quando illi domo exeundum fuit, relictis 49¹· quos
secum ex ἃ Lusitania duxerat seruos, non nisi unum ex fratri-
bus, quasi Societatis nostrae sacerdos, comitem assumebat, et
uilissima etiam culinae officia* domi peragere non semel uoluis—
set, suasque culpas in coenaculo fratrum more palam aperire,
nisi haec et alia eiusmodi R. P. Rector fieri prohibuisset; de-
nique ita nobiscum uersatus est, ut tantum nos ex eius consue-
tudine consolationis coeperimus, quantum ipse ex fratrum reli-
gione, modestia, et charitate fructus se retulisse pro sua animi b
moderatione confitebatur; quod non modo quia scitu per se di-
gnissimum erat. sed multo magis, ut dixi, ob ea quae sequun-
tur, commemoraui. Cum enim post paucos illos dies tandem ad
amplissimum ac nobilissimum monachorum quorundam coeno-
bium, quo saepius inuitatus fuerat, commigrasset, eo in loco tam
praeclara de Societate nostra locutus est, ut quidam ex illis
monachis nostrorum amicitiam uehementer expeterent. Hinc
profecto aditus nobis latissimus ad iuuandos multos ex illis est
patefactus; nam primus omnium, uenerandus quidam ex illis
sacerdos, nouitiorum in re ⁰ litteraria moderator, pias medita-
tiones, quae spiritualia exercitia uocamus, ab uno ex nostris
Patribus edoctus est, cumque is ita profecisset, ut fraenis iam
potius quam calcaribus indigeret, alijs item monachis ut idem
facerent, persuasit. Inter quos postea non defuerunt qui se pri-
uatim praeter suam consuetudinem magno ardore animi flagel-
larent, alij generaliter totius ante actae uitae peccata confessi
sunt, ut in spem uenerimus fore, ut totum illud collegium (quod
alioqui non satis bene audiebat) ad meliorem frugem reuocetur.
Nam de Societate nostra quam praeclare omnes sentiant, hinc
licet intelligere, quod R. illius monasterij abbas certam eleemo-
synam nobis, ex quo illi Societas innotuit, singulis hebdomadis
est elargitus, maiora etiam in posterum, ut significat, donaturus.
Sed de his haec dicta sufficiant.

6. Quod ad eum locum suburbanum attinet de quo in proximis
litteris ad T. R. P. missis scriptum fuit 1, illud in praesenti
occurrit; nocte ea quae diem festum beatae Reparatae virginis
praecedit, cui templum ibi est consecratum, fuisse illius uigilias
sanctissime celebratas. Cum enim ueteri consuetudine multi noc-

a Del. Luxi. —— b Del. modestia. — c Prius relig.

¹ Vide p. 332.

LITTERAE QUADRans‘ars. — Tou. VII. 50

