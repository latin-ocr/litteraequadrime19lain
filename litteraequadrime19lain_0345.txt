l

5027. — BELLOMONTE 15 MA11 1561 319

02. Multi ex precipuis huius municipij personis inuitati boni
nominis odore, quo nostri confessarij apud omnes bene audiunt,
ex eo quod audiendi confessiones osticium exacte praestant, con-
scientias suas pandere et gracia aperiendi peccata sua ad nostros
confluebant3 quamquam primum ab eo studio recessissent falsa
quadam persuasione deterriti, quod confessarios nostros plus
aequo regidiores putarent. Coeterum vnus quidam inter alios
intestino nostram Societatem odio persequebatur, ita ut iuraret
per sancta nihil non acturum, quo res nostras funditus demo-
liretur: is aliquando afflatu Spiritus attactus, subito in alium
convertitur, et ad domum nostram se recipiens, facta peccato-
rum confessione, nostri vehementer studiosus effectus est.

3. Memini me in superioribus epistolis ad te scribere quem-
admodum occasione cuiusdam magistratus. ac gubernatoris
nobis uehementer infensi, qui prouinciam istam susceperat gu-
bernandam, quorumdam opidanorum in nos studium ac deuocio
ex parte refrixerit, qui etiam eleemosynam nobis annuatim con-
ferri solitam, summis votis impedire contenderet. Hi nuper ad
publicum populi regimen asciti propicios sese nobis demonstra-
runt, et per se ipsos extraordinariam eleemosynam in paschate
dominicae resurrectionis, ex parte rectorum populi attulerunt.

4. Interim etiam inter proximos dissidentis animi consensio
conciliatur. Conciones ad populum domi et in ecclesia populi
habentur, et in quadragessima crebrius. ut assolet: lectiones
etiam quas de casibus conscienciae appellant, magno clericorum
concursu. nec minori cum fructu, quemadmodum spero. Ad po-
pulos etiam vicinos interdum uerbi diuini praedicandi gracia
diuertimus, in quibus illud praecipue memoratu dignum uide—
tur, quod nonnulli simplicitate sua matrimonium contraxerant,
et haud a sese ligatos putantes, ad aliud matrimonium, aut vi-
tae propositum suscipiendum anhelabant3 ab errore reuocati ad
priora uota migraturos sese policiti sunt. Ex bis etiam opidis
causa suscipiendi super dubia consilij confluitur ad nos, et
confessiones etiam faciendi: quibus ex rebus non parum pro-
ximis emolumenti proficiscitur, et in suis honor Christo paratur.
Elementa doctrinae christianae in graciam puerorum tra-
duntur b publice, vti fieri assolet, in nostra Societate.

5. Scolastici nostra gymnasia frequentantes in dies proficiunt
in melius; literas vna cum probitate ac deuocione coniungunt,

 

a aut ms. — b traditur ms.

