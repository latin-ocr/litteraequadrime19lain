500 LITTERAE QUADmMEs'rREs

13. Cum Reuerendissimo viennensi ² non vacaret, ut antea
saepe, coram S. C. M. contionari, iussit caesarea ipsius maiestas,
quantum intelleximus, vt hinc aliquem acciperet e nostris, quem
suo substitueret loco. Is vero fuit idem M. Gregorius.

14. Diebus quidem veneris mane in scolis nostris a M. Cor-
nelio pro more latine, ab alijs germanice, dominicis vero, in
templo nostro a Patre Pyringer doctrina christiana a frequen—
tiori solito auditorio, et fructu vberiori, explicatur. Doctor etiam
Christianus ², contionibus suis gratus populo, frequenter diebus
festis in scolis nostris, nonnulla e suggestu de festiuitatibus ipsis,
deque virtutibus christianis auditoribus nostris proponit, auditu,
factuque digna. Itali quoque, rudiores maxime, exhortationibus
atque colloquijs spiritualibus non raro iuuantur a nostris.

15. Haec itaque atque alia pietatis officia, dum, pro more
Societatis, a nostris solerter geruntur, magni, dubio procul,
atque copiosi in hor[r]eum Domini segetum manipuli colligun-
tur; cuius rei vt multa alia sunt indicia, illud non ita incertum
est, quod quam plurimi ad templum nostrum puro confessionis,
contritionis, satisfactionisque sacramento. diuino beneplacito
instituto, conscientias exoneraturi suas, pectusque inde christia·
num, ac varijS repurgatum vitiJ‘s, domum reportaturi b recur-
runt3 quorum ita copiosus est numerus, vt, etiamsi plures sa—
cerdotes germani adessent, multi tamen a nobis, vt modo fit,
parum solati cogerentur alio se conferw. Nunquam interim de·
sunt, qui dominicis festisque diebus, post puram integramque
suorum peccatorum exomologesin, sacra synaxi, proprias qui-
dem sacramentaliter, nostrorum vero atqm· aliorum, qui specta—
tores sese exhibent, spiritaliter refocillent animas. Admirantur
plurimi nouam hanc methamorphosin3 quidam excitantur etiam
tanto virtutis exemplo; alij, peractis sacris, quibus numerosus
omnis conditionis atque status populus, summa attentione, sum-
maque reuerentia interesse solet, ea, quae in templo nostro,
quasi in abscondito, viderunt atque audiuerunt, vbique supra
tecta praedicant, Societatemque hanc minimam nostram, eiusque
exercitia christiano affectu, laudibus ad coelum usque prouehunt.

16. Est matrona quedam inter alias viennenses honesta, quae,
dum afflictaretur magnis anxietatibus, nullibi extra templum

a christiano ms. — b Prius repurgaturi.

¹ Antonius Brus a Muglitz.
² P. Christianus Rivius.

