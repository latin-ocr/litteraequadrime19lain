786 LITTERAE QUADRIMESTRES

tem illam in templo insomnem ducere, uotaque, quibus se bea-
tae illi virgini obstrinxerunt, soluere pro more instituissent; ad
eam multitudinem R. P. Rector concionem habuit, in qua cum
praecipue ad peccatorum sordes per eorum confessionem luendas
pudicissimae a ac sanctissimae virginis exemplo ¹³ esset hortatus,
ita ⁰ omnes eo sermone permoti sunt, ut duos sacerdotes audien-
dis eorum confessionibus usque ad multam noctem oportuerit
uigilare, ubi uero dies illuxit, omnes fere qui confessi fuerant,
sacrosanctam synaxim susceperunt, multique praeterea eo die a
nostris persuasi idem fecerunt, cum tamen ea de re nullam antea
cogitationem suscepissent3 quae quidem eo plus admirationis in
se habuerunt, quo magis antea festum illud ludis, choreis, ce-
terisque id genus rationibus uiolari uerius quam celebrari so-
lebat.

7. Quod ad fratrum necessarium uictum d uestitumque per-
tinet, etsi nulli nobis sunt certi redditus, nihil tamen diuina
benignitas nobis patitur deesse; quin etiam praeter ea quae in
domesticos usus impenduntur, praecipuum templi altare, tabula
quadam pulcherrimis θ imaginibus picta, auroque fulgenti est f
exornatum, et praeterea quatuor etiam angeli, puerorum magni·
tudini pares, ficti sunt, auroque item cooperti, qui mirifice ean-
dem aram illustrant, atque aspectu decorem efficiunt. Atque haec
quidem omnia ex piorum hominum eleemosynis diuina nobis
prouidentia collatis profecta sunt. Clari quidam ciues redditus
quosdam ecclesiasticos ex quibus octingenti ferme aurei g singulis
annis ad nostrum collegium uenirent, nobis obtulerunt. Sed eos
ob animarum curam cui possessorem obstrictum esse oportebat,
R. P. Rector accipere recusauit. Nobilis autem illa matrona,
quae pro sua in Deum pietate maternis erga nos fungitur offi-
cijs 1, superioribus diebus sericas auratasque uestes ad nos mi-
sit, et alia huiusmodi magni sane praetij, quae in diuinis sa-
crificijs usui esse solent, copiose subministrauit; domum uero
nostram linteis et sudariolis, ceterisque id genus rebus admo-
dum necessarijs, locupletauit. Dominus illi pro terrenis caelestia
referat dona.

8. Hic nulla ratione reticendum esse arbitror mirum quiddam,
quod uni ex pijS illis mulieribus, quae et ipsae pro sua in Deum

 

a Emcnd. etr pudiciciae. -— b exemplo snpra vers. — e Del. ut. —— d Del.
et. —— e Emencl. ex pulchribus. — f est supra vers. — g auri ms.

¹ Vide p. 326, annot. 2.

