 

406 Ll'r'rERAE QUADmMEsrREs

tatem. Quo die publica praemia scholasticis distributa sunt, ad·
fuit Pr. Natalis. Habitae sunt initio duae orationes praesenti
celebritati accommodatae; altera ligata, altera uero soluta. Deinde
eximio quodam apparatu uictoribus praemia data sunt. Nam
praeterquam quod spectatorum numerus ingens erat, ipse etiam
locus, nempe peristylium internum collegij, mirifice instructus a,
atque ornatus ex modulatis cantorum uocibus et instrumentorum
per interualla repetitis concentibus, multum gratiae, et celebri-
tatis accessit. Vltimo exhibita est quaedam ecloga non aliena ab
eodem instituto; quam auditores primi gymnasij composuerant.
Secuta sunt statim scholasticorum examina, et ex ijs qui apud
nos idonei sunt inuenti (sunt autem hi non pauci), et qui aliun-
de, ut assolent, uenturi sunt, dialecticam hoc anno audire inci-
pient. Superioribus etiam diebus orsus est quidam ex nostris
docere pueros characteres literarum delineare. Sunt hi supra
ducentos, inter quos nonnulli etiam uirorum nobilium liberi
censentur. Essent uero longe plures, si sine discrimine quotquot
uellent, admitterentur; quod hactenus non b est obseruatum;
solum enim admissi sunt, qui ante hac in ludo elementario,
Cardinalis opera et sumptu excitato, erudiebantur: sic enim
expedire uisum fuit. Quo tempore studia 0 intermissa repeti
solent, omnibus patebit aditus. Quantus sit huius ministerij
futurus fructus, ex his initijs, uelut ex herba cepimus intelli-
gere3 solent enim parentes magistro gratias agere ob indolem,
et nouae cuiusdam uirtutis semina, quae in liberis deprehen-
dunt.

8. Quod ad huius collegij et academiae structuram pertinet,
ultima fere manus utrique iam imponitur, perficiunturque non-
nulla, quae necessaria uidebantur, ut honestior esset, atque com-
modior habitatio. His peractis, sic erunt omnia absoluta, ut nihil
sit defuturum, quod et ad ornatum, et ad commoditates domesti-
cas pertineat. Externum peristylium continet duodecim gymnasia,
praeter aulam quandam publicae bibliotecae, et domum aliam,
in qua pueri prima scribendi rudimenta edocentur. Est etiam
iuxta ianuam paruum quoddam domicilium ianitori externo de-
stinatum. In nostro templo deinceps promouendi sunt scholastici
ad publicos gradus, quandiu aliud maius non extruitur, cum
quo etiam quaedam cubicula nostro usui necessaria excitanda
sunt. Singulari enim cura prospicit Cardinalis, ut hoc suum
aedificium quam perfectissime absoluatur. Nec minus ea curat,

 

 

a instructructus ms. — b non supra vers. —- c studia supra vers.

