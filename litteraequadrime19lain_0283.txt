513. — MONACHIO 1 MAII 1561 0257

mihi estis filij et perplacent omnia uestra; pergite porrho, ut
coepistis, et optimum semper ut hactenus me sentietis patronum,
imo patrem. Porrecta deinde iterum atque iterum manu, in
aulam suam magna stipatus nobilium et aliorum caterua est
reuersus Multa praeter haec sunt alia, quibus suum in nos con-
testari solet amorem, et nihil ab eo petiuimus hactenus, (quamuis
neque pauca neque parua petierimus) quod non clementer con-
cesserit. Est uero tantus eius erga catholicam religionem zelus
et amor, ut nec in praecipuis aulae suae nobilibus ab orthodoxa
fide alienas ferat opiniones, argumento est, quod sub paschae
festum, duos eosquc illustres hac sola causa aedibus suis expu-
lerit, suspectis alijs simile minatus exilium, nisi breui resi-
piscant. Totum cuiusdam a suspectae ciuitatis senatum accersiri
huc nuper iussit, multisque diebus detineri in carceribus eos
ob notatam in eis haeresim et rebellionem curauit, seuerius
etiam in eos animaduersurus, nisi et seditionis timor prohi-
buisset, et emendationem illi promisissent. Ad haec nouum ab
officialibus suis iuramentum per prouinciam bauaricam exigi
praecepit, quo sacrosancte promittant catholicae se religioni
usque patrocinaturos. Et cum lutheranae cantilenae paucis ante
diebus per compita passim et plateas ciuitatis audiri coepissent,
tanta continuo seueritate senatum super hac re admonuit, ut
nullas eiusmodi nunc audire in hac urbe contingat. Assolet
etiam optimus princeps, si quos magni nominis et authoritatis
uiros, uel alioqui charos sibi in aula habeat, qui in fide su-
specti putentur, solet inquam nihil non tentare, ut recte illi
instituantur, et ab erroribus reducantur. Hinc et uerbo et scripto
eorum consuli saluti curat, et nostra quidem non semel in hanc
rem opera uti uoluit: fit demum sancto principis exemplo, ut
plurimi in fide catholica confirmentur, multi etiam, ut con-
stanter fertur, ad eam reuertantur, haereticorum uero, quorum
non minimus hic est numerus, studia et conatus impediantur:
sola facit haereticorum principum, quibus circumseptus undique
est uicinitas, et corruptorum hominum in seditionem pronitas,
ut omnia ista ex agro dominico funditus euellere non ausit
catholicus princeps.

7. De principis illust. matre eiusque illust. coniuge multa
hic scribi possent, sed breuitatis gratia praetereo. Hoc unum
dixisse sufficiat, diuino cultui utranque esse deuotissimam‚ et
ad collegium hoc nostrum tantopere affectam, ut nunquam non

a usdam supra vers„ delet. iustam.

lammam: QUADRIMESTRES. — Tou. VII. 17

