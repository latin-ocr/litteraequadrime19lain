608. — PRAGA 02 IANUARII 1562 689

medicum reperire posset, huic iurisconsultus: An tu nescias, ait,
Pragae Societatis [Esv Patres esse? Tum ille: certe non memi-
neram: quam primum licebit, eos hac de re conueniam. Huius
rei gratia nonnunquam ad infirmos, praesertim nobiles ac pri-
marios Bohemiae satrapas, uoca'mur. Vnde, cum nuper unus e
Patribus nostris quendam baronem pijs instructionibus et ad-
monitionibus confirmasset, donec in Domino moreretur, eius
cognati munera, suaque nobis obsequia gratissimis animis ob-
tulerunt. Insuper octo non uulgaris existimationis homines,
abiurata haeresis prauitate, nostrorum Patrum opera gremio
s. matris Ecclesiae redditi sunt. Quidam etiam sacerdos, qui
uentri longo tempore seruierat, ac nefario concubitu publicam
infamiae notam annis octodecim sustinuerat, diuina tandem pro-
uidentia, nostrum adm templum, in quo humiliter confessus,
ac tot peccata ac scandala detestatus, uitam instituit meliorem,
qua possit deinceps subditis suis ad animarum salutem prae-
lucere, quos antea scandalosa conuersatione offenderat. Alius
quoque, detectis in consessione criminibus, confesarij consilio
resipuit, atque humili poenitentia maculas contractas eluit, qui
nouem retro annis, absque ulla confessione, sub una tamen
specie communicauerat. Occurrit et alius, qui confiteri quidem
aliquando, sed generaliter tantum recitato « Confiteor » solebat.
Verum quam primum, nostris hac de re consultis, rem non sic
gerendam esse cognouit, aliter confiteri ac uiuere didicit. Nihil
dico de multis alijs, quorum unus a tribus, alius a quinque,
alius rursus a quatuordecim annis, nec communionis, nec con-
fessionis sacramentum perceperat. Taceo quoque de multis, qui
fluctuantes ac dubij, ad ueram catholicae tidei constantiam nos-
trorum Patrum opera sunt adducti, ut promitterent, citius se
morituros, quam in posterum uel latum unguem a uerae reli-
gionis tramite declinaturos esse. Quin et illud omitto, quod in
conscientiae casibus ac materijs fidei controuersis, uiri quantum-
libet graues et docti, nostrum collegium frequenter a adire cer-
nantur. Illud unum addam, quod nec externa pietatis officia
negligantur ab hoc collegio. Nam carceres et hospitalia sic ui-
sitantur, ut pauperes cum ingenti suarum animarum consola-
tione, spirituales praesertim, quae nostrae uocationis propriae
sunt, eleemosynas a nostris fratribus percipiant. Scribuntur etiam
quibusuis pauperibus, sed studiosis praecipue, supplicationes,

a frequenter supra cerS.

Liwmmn QUADRIMESTRES. — ΤοΜ. VII. 44

