300 LITTERAE QUADmMEsTREs

propositum tamen habet ingrediendi Societatem, cuius etiam re-
gulas sibi dari obseruandas summopere cupiuit. Vocantur etiam
nostri sacerdotes tam ad nobiles personaS, quam ad captiuos,
praesertim eos qui morte plectendi sunt, audiendae conFessionis
causa, ac nuper unus e nostris Patribus rogatu domini capita-
nei quendam captiuum, cuius prius confessionem audierat, ad
locum usque supplici] comitatus et consolatus est. Christiana
quoque pace multi sunt nostrorum Patrum opera reconciliati,
qui diuturnis odijs in mutuam pernicien conspirauerantÍ¾ ex
quibus unus manifestum periculum alteri minabatur, alius ini-
mico suo clandestinas mortis insidias parabat3 alij duo, qui
uanis omnino mundi huius illecebris inmersi uidebantur, a nos-
tris persuasi, plumas quas gerebant, caeteraque leuitatis insi-
gnia non difficulter abiecerunt. Qui porro captiui detinentur
carceribus, uel in hospitalibus pauperes, uel passim infirmi
sunt, nostri collegij charitatem saepenumero experiuntur et
commendant, quorum exempla subijcerentur, nisi breuitati con-
sulendum esset.

6. Quamobren neque magnorum hominum erga nos fauorem
hic multis prosequor. Serenissimus princeps pro redimenda domo
noui collegij nuper a S. C. M. nohis impetrauit 700 taleros,
quos alioquin persoluendos a nobis fuisse praeter serenissimi
principis ac nostrum omnium opinionem regia camera literis
quibusdam demonstrabat. Saepe nos etiam sua celsitudo consulit
in conscientiae casibus, nostroque stat iudicio, quamuis alij, nec
indocti, nonnunquam aliter sentiant, ac persuadere conentur.
Hinc petito a nobis consilio, non permisit ut iudaeorum paruuli
inuitis parentibus baptizarentur, quantumuis aliud quidam con-
sulerent. Hinc iudaeorum orphanos congregatos omnes ad nos
misit, quo paulatim ad suscipiendam Christi fidem instituerentur,
licet eos postea dimiserit, quod iudaei nimis importune ad eos
redimendos solicitarent. Libri quidam germanici, quos R. Pr.
Prouincialis serenissimo principi miserat, ita placuerunt, ut diceret
se ipsum gratias pro tam gratissimis muneribus acturum. R.diSS
Commendon a nostris studiosis eleganti carmine exceptus apud
nos magna populi deuotione celebrauit, nosque, ut fratres am-
plexus, aliquoties Suae mensae adhibuit. R. dominus praepositus
in nostram ac collegij noui gratiam nihil non pro sua facultate
libenter ac sedulo facit. Istis diebus cum illi commendaremus
studiosos pauperes, praeter consuetas eleemosinas donauit nobis
10 taleros, quibus possemus eis necessarios libros emere. Pri-
mas ciuitatis pragensis quibusdam donarijs nos aliquando salutat,

