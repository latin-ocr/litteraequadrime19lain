518. — VINDOBONA 1 MA11 1561 0285

doctorum, religiosorum, ac omnium denique Vtriusque sexus, ac
omnis conditionis hominum applausu et frequentia, vt supra
centum extra fores collegij astiterint procul. Acta est, inquam,
per quinque horarum spatium 1.

10. Vt ad sacramentorum atque diuini verbi ministerium
procedam, fuit his mensibus ingens confitentium atque eucha-
ristiam suscipientium numerus, maiorque iuturus fuerat, si
regina Bohemiae non alio commigrasset ². Plurimi qui semel
duntaxat, aut iterum, quolibet anno confitebantur, modo saepius
id fecerunt diebus solemnibus, nec pauci ex vicinis parochiis
ad nos confluxerunt. Mulieres honestae ad suos parochos re-
missae suerunt ob nostrorum confessariorum penuriam, et vt in
suis parochiis sacram eucharistiam a susciperent. Vnde, ut fer-
tur, lachrymas vberes fundebant. Aliae, quibus ablata erat
communicandi in nostra aede facultas, quamuis nostris essent
confessae, modis omnibus contendebant, vt, nobis quasi etiam
inuitis, hic, et non in suis parochiis communicarent. Aliae
rursus irascebantur, ac durius tulerunt se quasi per nos a sacro
altari repelli causantes tamen minis quibusdam, quod amplius
non essent ad nos rediturae agere visae sunt. Adeo placet illis
templi nostri cultus, nitor ac reuerentia. Itaque in mandatis
dederunt cardinalis Hosius et viennensis b episcopus ne amplius
negemus istis horum sacramentorum, etiam paschae tempore,
administrationem. Feriis purificationis beatae Mariae trecenti,
exceptis nostris et studiosis omnibus, dominicum corpus in
templo nostro susceperunt. Xenodochiorum et Academiae pau-
peres, quos volgo hic aureo montanos appellant, et qui in no-
socomiis, vel imperatoris Vel ciuitatis, aegre vitam agunt, denique
qui aut horridi carceris sunt angustiis circumsepti, aut pro fo-
ribus nostri templi eleemosinas emendicant; coelestem illum
panem, quo augustissimos jubilei fructus consequerentur, a
nostris perceperunt. Circa idem tempus consilio Rectoris nostri
non paruus est abusus de medio sublatus. Quidam enim, nescio
quo pretextu pietatis, multo tempore absque vllo scrupulo tantum
nefas 0 perpetrabant, vt hostias non consecratas pro consecratis,
panem merum pro Vero Christi corpore quibusdam paschatis d tem-

a sinaxin Β. - b vienensis A. — c nephas A. — d pascatis A..

¹ Cf. Dona: Geschiohte der Jesm'ten... I, 332.
¹¹ In urbem nimirum Wiener-Naustadt. Cf. Laim'i Monum. V, 438.

