784 LITTERAE QUADRIMESTRES

rebus diuinis instituendi, quibus ipse praefectus est. Quare mul-
tis monialium ³1 coenobijS ita dictus Pater praeest, ut cum nulla
ratione obstrict us teneatur, nihilominus religiose uiuendi regulas
praescribat, totaque collegia iudicio penitus arbitrioque suo mo-
deretur. Hinc etiam alij Patres interdum ad ea loca mittuntur,
ut pijS adhortationibus religiosas virgines excitent, et sacris me·
ditationibus proponendis exerceant. Sed et earum confessiones,
saepe generales, audiunt, cum id permultae precibus efflagitent3
quod certe mirum uideri potest. Cum enim antea fere omnes a
frequenti sacramentorum usu essent admodum alienae, adeoque
a nostris eam ob causam abhorrerent b, ut uix eorum aspectum
ferre possent; nunc libentissime eorum consilijs parent, et quam
saepissime confiteri ac caelestem cibum, saepius etiam in hebdo-
mada, suscipere percupiunt. Praeterea, cum id in hac vrbe ueteri
consuetudine fieri consueuerit, ut unoquoque anno semel omni-
bus presbyteris, qui in hac dioecesi curam animarum habent,
sermo in summo templo de illorum officijs habeatur3 id muneris
hoc anno, ut omnibus fere superioribus, Pri. Rectori ab eodem
R. D. vicario delatum fuit. [mpetratum etiam est ab eodem, ut
unus ex nostris Patribus bis singulis hebdomadis casus conscien-
tiae omnibus sacerdotibus, qui paroeci vocantur, publice expli-
caret, ex quibus omnibus quamplurima ad pastores ac ad gre-
gem simul commoda proueniunt.

5. Nunc, ut quiddam subijciam quod in hanc eandem senten-
tiam sese offert, rei demonstrandae initium paulo altius repetam.
Cum nobilissimus quidam sacerdos lusitanus 1, a suo rege ad
concilium missus, hac pertransiret, nostrum collegium, ut qui
alias Lusitaniae nostra Societate familiarissime usus fuerat, in-
uisit, et fratrum, ut credere est, consuetudine atque modestia,
quae sibi a 0 pueritia nota fuerat, inuitatus, cum alium locum
quo tutius atque honestius diuerteret, nullum esse existimaret d,
nobiscum circiter 15 dies esse uoluit, cum id a R. P. Rectore
pro suis in Societatem meritis precibus impetrasset. Quo breui

 

 

a monialium multis ‘iu ms. ,· scd litteris a et b superpositis indicatur or-
glinem nmtamlmn. — b abhorrererent ms, —— e Ememl. cac· ad. — d Obscure

emrat.: prins existimauit.

 

 

¹ Verisimiliter fuit is Didacus Payva de Andrade (1528-1575) qui, durante
Concilio tridentino. Societatis Iesu apologiam scripsit initio operis: Ortho-
<mmmm ewlieatffannm libre: 10, anno 1564 Coloniae et Venetiis editi. De
hac apologiae compositIOne multa invenies in Epist, l). Nadab. II et apud
BRAUNsssEnoER: B. P. canisii Epist„ III, sub verbo: Payva de Andrade.

