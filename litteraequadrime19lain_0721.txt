609. — INGOLs'rAmo 3 IANUARII 1562 695

germanorum hominum pietate nunquam erat expectandus. Ta-
ceo reliqua festa et dominicos dies, quorum pauci elabuntur,
quibus non aliqui hoc sacro pane pascantur. Fiunt omni prope
festo die a nostris in pagos vicinos excursioneS, quarum fructus
viciniae haereticorum apertius quam nos ipsi persentiscunt.
Inter hos P. R. noster non est postremus, quin etiam, vt fa-
cultatem germanici sermonis sibi paret, semel in hebdomade,
dum collegium coenat, concionando sese exercere solet. Facit
optimus P. quae syncerus nostrae Germaniae patronus, ne
dicam apostolus, facere potest, cuius rei testes erunt durissimae
peregrinationes, et exantlati labores, iterum ac tertio Vnius anni
spacio in collegium viennense, pragense, et monachiense, tum
Augustam quoque, pedestri semper itinere peractae. Non re·
petam pietatis officia, quae nostri subinde exhibent ijs, qui in
zenodochio degunt, hos consolando et ad patientiam exhortando,
illos vero ab errore circa fidem reuocando. Saepenumero ad
ciues aegrotos vocantur, quod persuasum habeant nostrorum
tum colloquijs, tum orationibus se reualituros‚ aut rectius qui-
dem ex hac vita migraturos. Virgines aliquot etiam nobiles
nostrorum suasu ad religionis portum confugere, et iam agnos-
cunt monachae accessionem coenobij sui a nobis magna ex
parte prouenire‚ quemadmodum aperte fassae sunt. Quaedam
honestissimae matronae nostra in spiritualibus opera libenter
vtuntur, quae pietatis suae in nos studium nuper in primitiJ's
P. Hermetis non obscuris indicijs patefecerunt. Certabatur enim
in exornatione sacelli nostri, vt honestius primum hoc sacrum
perageretur 1. [Preces postulat ad novumn aureum]

Ingolstadij lli Januarij, anno 1562.
T. R. P. indignus filius

GEORGIUS CRISPUS 2.

¹ De hac re scribebat P. Lanoyus 11 Octobris: « Maestro Hel-meti volendo
il Signore dira la sua prima messa nella festa di tuttj santi»... Apud
BRAUNSBERGER: B. Petri C'anisii Epist„ III, 244.

2 In catalogo collegii Oenipontani 1565 (cod. Germ. 131. f. 1902) haec de
epist. auctore dicuntur: « P. Georgius Crispus [Kraus] Germanus Sacerdos.
Annum aetatis agit 99111 Ingressus est Societatem 1555. Vota edidit sequenti
anno in festo Natiuitatis B. Virginis. Multis annis docuit Rhetoricam et fa-
cultatem oratoriam aliasque literas Praeditus est dono concionandi et bene
regendi juuentutem. Valet prudentia et zelo conuertendi animas Christo-

Posset cum fructu Nouitios regere et in spiritu promouere. Ad studia bene
aptus est ».

