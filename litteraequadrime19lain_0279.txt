513. — MONAcmo 1 MA11 1561 0253

superiorum ad uirtutes omnes, iuxta instituti nostri rationem
exhortatio, mutua etiam ipsorum de rebus spiritualibus collatio.
Ad hunc ipsum finem commodissima semper R. Patris nostri
sanctae memoriae spiritualia illa exercitia instituta sunt: unde
et iisdem plerosque omnes ante generalem confessionem iuuari
curauimus. Hoc quadragesimae tempore tres ex nostris ad sa-
crum hypodiaconatus ordinem promoti, ad maiores alios breui
promouendi sunt. Mirifice inter caetera Rdi. patris prouincialis
nostri 1 praesentia in Domino nos est consolata, qui, tametsi prop-
ter alia negotia huc uenisset, euocatus scilicet ab illustriss. prin-
cipis matre 2, pro sua tamen singulari in nos charitate, neuti-
quam ad omnimodam nos perfectionem excitare, tum uerbo,
tum exemplo suo praetermisit. Vnus ex nostris sacerdotibus
post lectiones et responsiones suas cum laude peractas, in
ingolstadiensi uniuersitate baccalaurei theologiae titulo est in-
signitus. Vnicus est ad probationem dum adesset hic Pater pro-
uincialis admissus, sed Viennae probandus. Adolescens est spei
bonae, ingenij mediocris, natura facilis, natione germanus, na-
tus ad pietatem. Speramus huius exemplo prouocatos alios,
quamuis propter persecutiones non pauci hactenus a meliori
proposito uideantur retardari.

⁰2. Qui domi rhetoricen audiunt, egregios in eo studio faciunt
progressus, et tum repetendo, tum componendo diligenter se
exercent. Casuum conscientiae lectio iustis de causis ad tempus
intermissa, paulo post instaurabitur: nam ea in Germania nos-
tra cum primis est necessaria, propter casuum incidentium
tum multitudinem, tum perplexitatem. Publica porro exercitia,
quae in scholis habentur, ex catalogo lectionum, quem una cum
istis mittimus, plenius cognosce[re] a licebit 3. Sunt autem qui
in scholis nostris exercentur exteri plus minus 300, qui quidem
in sex classes distributi, singulos habent in classibus singulis
praeceptores. In pietate et doctrina diligenter omnes instituun-
tur ¹³ et proficiunt3 sacro quotidie intersunt, frequentant con·
sessionem, nonnulli etiam sacram communionem, doctrinam
christianam bis septimanis singulis audiunt, eamque memoriae

 

 

a Consumpta charta. — b institutuuntur ms.

¹ P. Petrus Canisius.
“ 2 Alberti V, Bavariae ducis, mater erat Maria Iacoba, Philippi Marchionis
badensis fflia.

³ Hunc catalogum non invenimus· ’

