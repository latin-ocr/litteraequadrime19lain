513. — MoNAcfflo 1 MAn 1561 *255

bitur. Dicunt quinque millia florenorum rhenensium in aedifi-
cium hoc insumpta, quo magis tam pio et beneuolo principi
obligati sumus. Sed transeo ad ea nostrorum exercitia, quibus
foris in proximorum uacant auxilium.

5. Conciones in nostro templo dominicis et festis diebus pro
more habitae sunt in maxima semper auditorum corona, et in-
genti cum fructu. [n quadragesima uero quotidianum fuit hcc
concionandi exercitium; unde magnus fuit numerus eorum qui
concionibus illuminati et corde compuncti. confessi sunt nostris3
et relictis abiuratisque haeresibus, corpori sanctae Ecclesiae in-
serti, et per nostrorum ministerium sunt restituti. Dies certe uix
ullus toto quadragesimae tempore fuit. quo non plurimi con-
fessionis gratia ad nos accesserint, et tanto subinde nurnero, ut
tres ex sacerdotibus, qui soli inter nostros linguam hanc callent,
minime omnium potuerint uotis satisfacere. Qui ab haeresi con-
uersi, et per nostros Ecclesiae sunt reconciliati, 20 plus minus
esse putantur. Multi alij peccatis et luxuriae et usurae liberati,
alij simoniaca labe purgati; alij alijs beneficijs affecti. Supra
mille non dubito nostris praedicto tempore confessos. et plures
fuissent haud dubie confessi, si sacerdotes fuissent plures. Ha-
bentur a nostris praeter ordinarias in templo nostro, et aliae
extraordinariae a conciones, saepe quidem coram illust. prin-
cipe, non raro etiam in pagis uicinioribus. Fiunt et priuatae ex-
hortationes apud aegrotos in xenodochijs cum magna eorum in
Domino consolatione. Vinculis detentos uisendi libera nobis po-
testas necdum facta est, sed superioribus diebus pollicitus est
illustr. princeps, se publico diplomate eam nobis facturum. In-
firmos alios praesertim in extremis constitutos non grauatim
accedunt uocati nostri, et magno saepe curn fructu, propterea
quod adesse subinde contingat eos, qui in fide minus sunt sin-
ceri, quique uanis morientes lactant verbi Dei (ut ipsi uocant)
consolationibus, nullam interim poenitentiae et aliorum sacra-
mentorum memoriam ingerentes. Extra quadragesimam, etsi
rarior, non infrequens tamen apud nos est confitentium et com-
municantium numerus, in solennioribus praesertim festis, et
maior in dies, Christo dante, erit.

6. De illust. quidem principis nostri summo ergo nos studio
nihil hic uideretur dicendum, cum saepius alias prolixe etiam
hac de re sit scriptum: ea certe est optimi principis erga Deum
religio, ea erga sanctam Ecclesiam obseruantia, ea demum erga

a Del. habentur.

