666 Ll'r'rERAE QUAnnmmsa-nsss

Societatis professionem 1, patronis aliquot nostris, tunc temporis
magna cum deuotione praesentibus. Hactenus de collegi] mo-
nachiensis statu.

22. Classium nostrarum dispositio foelicem habet successum.
Scholasticorum numerus creuit ad 300, plus minus3 praeceptores
octo quotidie in erudienda iuuentute occupantur, et dant operam
impense. ut non tam prosint scholis, quam ualde prosint lite-
rarum studiosis. Fama scholarum huius collegij totam peruagata
est Bauariam, aliaque loca vicina, et augetur in dies ita, ut ex
alijS Germaniae partibus huc, allatis secum literis commenda-
tutijs, non pauci confluant ad capiendum animi cultum literas-
que discendas. Proficiunt sane, Deo laus, scholastici nostri quam
plurimum, non solum in scientijs acquirendis, sed etiam in mori-
bus imbuendis, ut germanorum pietatem illam auitam aliquando
recuperent. Confitentur more Societatis saepe et libenter, com-
munionis sacrae fructum frequenter percipiunt, quotidie sacro
ordinario, adhibitis libellis precatorijs, et rosarijs, ut uocant,
intersunt; nec non id genus pijs operibus alijs iuueniles animos
occupatos tenent. Tanto amore afficiuntur erga diuinum cultum
et pia studia, quae subinde praeceptores in scholis eis inculcant,
ut quaecumque ex ore magistri audiunt, domi, ad uerbum quasi,
parentibus, fratribus, sororibus totique familiae referant, suos·
que parentes extimulent filij ad frequentanda poenitentiae et
eucharistiae sacramenta. Sunt inter eos qui nescio quid potius
tentare uellent, quam domi carnes diebus prohibitis comedere,
quamtumuis male audire et pati cogantur. Contendunt inter sese
supremae et infimae sortis pueri, qui sacerdoti sacrificanti in
altari astare et seruire debeant, et ad hoc obtinendum, aliqui
summo diluculo ante coeteros lecto surgunt, ut locus eis non
praeripiatur. Libellos haeresum uenenis infectos, clanculum ami-
cis uel parentibus subtractos, nobis adferunt examinandos, quos
si intelligant corruptos, uel dilacerant, uel Vulcano tradunt, et
in hoc sese nobis obsequium praestare gaudent. Exacte tenent
omnes etiam minimi, pene etiamnum infantuli, orationem do-
minicam, salutationem angelicam, symbolum apostolorum et
decalogum, tamque bene confiteri norunt, ut diceres 606 multis
annis in eo opere uersatos. Prouectiores, qui nostrae disciplinae

¹ P. Theodoricus Canisius, Sti. Petri Canisii ex patre frater, sollemnem
quatuor votorum professionem vovit Augustae die 14 Octobris 1561. Cf.
BRAUNSBERGER: B. Petri Canisii Epist.. III, 256, 262, 669. Ita etiam in cod.
Hist. Soc. 147, f. 205.

