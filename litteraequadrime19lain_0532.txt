506 LITTERAE QUADmMEs'rREs

narum, quas pro vxor-ibus, putido ac nephario Luteri dogmate,
habebant, graui praestito iuramento, flexis genibus, maximo
cum astantium gaudio, absolutionem ab excomunicatione et cen—
suris ab ipso episcopo quidam, alij vero ab eius suffraganeo
susceperunt.

35. Hunc tam uberem fructum, nos quidem imprimis prae-
memorati R.1¹¹i insigni pietati ac solicitudinj potius, quam ullis
alijs tribuimus. Lachrymis enim uiuis, altis suspirijs e christiano
pectore ductis, omnes eo, quo diuina opitulante gratia deducti
sunt, reducere contendebat. Ille uero contra, hoc ipsum facilita-
tis genus, propria aliorumque sententia, Societati huic mini-
m[a]e defert. Quo fit, ut (le quodam alio Nouisolij 1 instruendo
collegio, deque prioris augmento, cum nostris non semel egerit;
quod nulla ratione speret, se posse archiepiscopatui suo proui-
dere melius, neque haereticos ad Christi fidem reducere citius,
ac facilius, quam si in illis locis maxime collegia Societatis
erigantur, Vbi liberius ac periculosius uires suas auernicas exe-
runt illi, qui ciuitates, quas montanas uocant, quot] in montibus
sitae sint, quasque modis omnibus euertere nituntur, incolunt.

36. R.¹¹¹¹¹S quoque transyluaniensis ², episcopatu expulsus,
modo nitriensis administrator, cum saepe alias opera nostrorum
sit usus, tum maxime hoc tempore voluit, ac modis omnibus
contendit, ut uel soli nostri ecclesiae nitriensi adessent, quando
adfuturi erant aduocati sacerdotes totius illius dioeceseos, inter
quos uenturus dicebatur pessimus quidam trincbiniensis pa-
rochus, reliquorum haereticorum quasi dux et antesignanus,
nescio qua demonis audatia sperans, sore, ut uel solus, uir
aliquando, ut audiuimus parum doctus, catholicos omnes reuin-
ceret. Egit itaque cum Rectore nostro per litteras instanter pius
ille pater, ut uel ipse solus, uel cuni sotio quouis alio, stato
tempore ad se descenderet; uel certe quempiam alium ex nostris
eo, nomine suo, si nulla ratione id ipse praestare posset, mit-
teret synodo adfuturum. Literae uero tanta erant pietate refertae,
ijsque uerbis concinnatae, ut, uel lapideum cor ad fletum mouere
potuissent. Declarabat abunde satis antiquae pietatis atque ma-
turitatis praesul ille, quantum spei in hoc officiorum Societatis
genere collocasset, ac ea pariter Rectori nostro tribuebat, quae
sibi ipse arrogare uix vnquam fuisset ausus. Negauit se, quod

¹ Novisolii (Neosolii‚ Neusohl) anno 1661 tandem collegium Soc. Iesu
erectum est. Cf. PACHTLER: Ratio Studiorum, ΙΙΙ, p. XV.
² Paulus Abstemius.

