670 er'rERAE QUADRIMESTRES

ferunt, quod uel timore, uel etiam timore a, libere ad nos accede-
re prohibeantur. Inter coeteras personas afflictione circumseptas,
una fuit quae dudum in animo habuit propriam prolem de medio
tollere, sed consilijs bonis in spem erecta, omnem pessimi
propositi aculeum infixum penitus euulsit. Aliae quae a Sathana
fuerant mirum in modum agitatae, spectrisque nocturnis multum
uexatae, confessionis remedio ita fuerunt adiutae, vt iam in se—
curo portu nauigare uideantur. Visitant nostri subinde noso-
comia, in quibus tam grati sunt pauperculis et infirmis, ut non
secus atque angeli ab eis expectentur, et suscipiantur, quorum
etiam consolationes et saluberrima monita cupidissime amplec-
tuntur. Accedimus etiam uocati in extremis constitutos, quibus,
praeter consolationes et necessarias admonitiones, hoc quoque
beneficij impendimus, ut omnibus eos sacramentis tempori prae-
muniri curemus, quibus alioqui, tacentibus nobis, non raro forte
priuarentur. Lectio doctrinae christianae in sacello D. Nicolao
sacro, nostroque collegio propinquo, more introducto bene pro-
cedit, numerusque auditorum crescit. Haec catechismi enarratio
grata esse apparet, tum propter rei nouitatem, tum propter mu-
sici cantus suauem harmoniam, qua eam discipuli nostri, ua-
riatis cancionibus illustrare solent.

4. Superest, ut aliquid dicamus de exterorum erga nos animi
propensione. Et quantumuis multi sint male feriati homines
qui calumnijs nos apud quosuis traducant, ac optima quaeque
nostra exercitia in sinistram rapiant partem, sunt tamen plurimae
utriusque sexus, tam nomine, quam potentia, celebres personae,
quae nobis ex animo bene faueant. Vt ab illustriss.0 nostro duce
principium sumam, est is quidem noster constans et patronus
et Mecenas clementissimus; probat nostrum procedendi modum,
omnia fere concedit, quae ab eo petimus. Hoc biennio finito,
quo hic Monachij Societas agit, multa et preciosa beneficia in
nostruin collegium, si usquam aliquis princeps, pro sua heroica
liberalitate contulit. Paucis ante diebus supplicem libellum de
Societatis et christianae reipublicae maximi momenti rebus ei
obtulimus, cuius petitioni haud abnuens negotium totum suis
consiliarijs ad optatum nobis finem perducendum, commisit. Cum
transactis his ante mensibus, quidam ex nostris primum sacrum
solenne faceret, ad collegium cibaria duce digna una cum pro-
prio coco, qui eadem praepararet, misit. Inuitati sunt eo die
aliqui ciuitatis domini et primarij uiri, ut sua praesentia nouum

 

 

a Sic ms„ forte voluit scribere rubore,

