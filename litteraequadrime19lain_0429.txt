549. — EBORA 026 AUGUSTI 1561 403

quibus unus e nostris assertiones quasdam tuebatur, condisci-
pulis et doctoribus easdem impugnantibus [sic]. ltaque secutus
medicorum consilium recepit se Olyssipponem‚ ubi coepit melius
habere; hinc iterum est inuisurus hoc nostrum collegium, et
mox in Hispaniam citeriorem discessurus. Egit ex animi sen-
tentia cum Cardinale de his quae ad hanc academiam spectant,
quam cum eidem significasset sibi magnopere placuisse, uix
dici potest, quantam ille ceperit animo uoluptatem.

3. Paucis ante diebus ab aduentu P. Natalis, peruenerunt
in nostrum collegium Pr. Tonda 1, et tres fratres, qui e Sicilia
missi fuerant; omnes quidem prospera ualetudine praeter Sci-
pionem, qui ex podraga [sic] laborat. Is et Michael missi sunt
Olyssipponem; Pr. uero Tonda, et fr. Vincentius magno animi
ardore expeditionem indicam expectantes in hoc collegio interim
degunt. Missi sunt etiam huc a Conimbrica Rogerius italus 2 ex
morbo adhuc languidus conualescendi gratia; et Emanuel LopeZ‚
ut in gymnasio elementario praeceptorem ageret in litteris deli-
neandis. Atque haec sola mutatio tacta est in nostro collegio a
postremis litteris3 sumus autem sexaginta et septem.

4. Antequam Pr. Natalis Olyssipponem proficisceretur, exhor-
tationibus excitauit omnes ad maiores in uirtute progressus
faciendos, hoc praesertim tempore, quo ab studijs litterarum
otium erat futurum3 proposuitque catalogum mortificationum⁷
ut inde unusquisque eligeret, quae sibi in Domino magis pla-
cerent. Quanquam uero fratres hanc feriarum occasionem semper
expectent, ut se in similibus rebus exerceant, tamen hisce ad-
monitionibus, uelut calcaribus quibusdam, accedente X.i gratia,
maiorem in modum sunt inflammati, atque ita certatim magna
contentione petunt, ut humilibus destinentur ministeriis. et
nonnullis conceditur, ut emptori seruiant, atque ab eo empta
in collegium hum-eris baiulent. Alij se ad spiritualia Societatis
exercitia colligunt3 alij peregrinantum alij in recreatione publicas
reprehensiones impetrant3 alij se ultro publice flagris caedunt.
Neque desunt, qui secundo quoque die ad minimum deseruiant

 

a huc supra vers.

 

 

¹ Vide p. 199.

² Hic solet dici Rogerius italus mutinensis (modones). In catalogo coll.
conimbricensis anni 1559 (Cod. Lus. 43, f. 107) dicitur R. Spacinus italus.
Medio anno 1562 remissus est in patriam. Cf. Laim'i Monam. VI, 367, et
loca ibi citata sub voce Rogerius mutinensis.

