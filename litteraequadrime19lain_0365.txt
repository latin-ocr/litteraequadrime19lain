531. —- CAEsAnAUGUSTA 19 MAit 1561 339

ex hoc fructus elicitur non exiguus. Templum nostrum his
mensibus optimis ornamentis auctum et decoratum est3 sunt
etiam qui plura se daturos obtulerint. Bibliotheca etiam locu—
pletior effecta est, quidam enim nobilis, qui nos amore prose-
quitur non vulgari, libros non paucos, eosdemque non exiguae
aestimationis, itidemque nostris vsibus acommodatissimos, do-
nauit nobis. Domus praeterea materialis incrementum aedificio·
runi suscepit, non enim apte auctum iam fratrum nostrorum
numerum capiebat, susceptura in dies plures, fauente Deo.

102. His mensibus multi sese nobis adjungere cupierunt, sed
repulsi sunt quidam non satis instituto nostro apti, nec voto
aequales, Admissi sunt tres, vnus sacerdos, qui id per multum
iam tempus optarat, quique confessarium aget idoneum; duo
etiam optimae indolis juuenes haud obscuris parentibus orti,
alter grammaticem, alter dialecticem cum philosophia medio-
criter edocti ¹. Speramus etiam, fauente Domino, fore vt non
multo abhinc tempore nonnulli ad nos transeant, nostro satis
idonei instituto, qui iam saepe suorum in hoc votorum signa
explicarunt.

13. In sancta hebdomada templum nostrum cum monumento
egregie ornata fuere, hospitatusque est apud nos vnus ex do-
minis inquisitoribus, qui sacra trium dierum peregit officia cum
deuotione simul et aedificatione astantium non vulgari. Accessit
tunc praeter popularium magnum numerum, procerum etiam
multitudo; dictitabant plurimi gratissimam sibi esse eo tem-
pore ecclesiae nostrae tranquillitatem, modum etiam illis plu-
rimum arridere, quo in persoluendis sacris officiis vtimur.

14. R.¹D¹¹S Oscensis episcopus 2 solito nos fauore et beneuo-
lentia prosequitur, bisque in templo nostro missam solenniter

¹ In cod. Arayon. 15, ff. 90-91 exstat ⁴< Catalogo de todos los Res Hr.0s que
han sido rescebidos 0 han muerto en este coll.0 de §laragna hasta los v1t30s de
Junio 1567 ». In hoc catalogo, in quo iam fortasse aliqua errata irrepserunt,
sequentes recensentur admissi anno 1561: F ranciscus Deca, mense Martio;
Fr. Petrus Palacios, eodem mense; P. Ioannes Fernandez, mense Iunio; Fr.
Philippus de Areos, mense Septembri; Fr. loannes Aguirre‚ Fr. Ioseph Gon-
calez, Fr. Hieronymus Spinel, mense Octol)1·i; Fr. Petrus de Vera, mense No-

· vembri.

2 Petrus Augustinus, qui, ut Alvarez in Historia mss. prov, Aragoniae
cap. 75 asserit, in festo SSmae. Trinitatis, die 9 Iunii 1560, collegii templum
consecrarat. Cf. etiam Litt. Qamclrim. VI, 774. Hinc sequitur aut irrepsisse
errorem in notatione temporis quo haec epist. data dicitur, aut anniversa-
riam commemorationem non esse factam die 9 Iunii, nec die festo SSmae.
Trinitatis qui anno 1561 in diem 1 Iunii incidit.

