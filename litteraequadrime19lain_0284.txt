0258 LITTERAE QUADRIMESTRES

earum experiamur beneficia; et crebro quidem ad nos mittunt,
qui explorent num re aliqua nobis opus sit. Accidit nuper, ut
cum domina Fuggera augustana 1, sanctissima et clarissima
matrona, atque optime de nobis merita, quae collegium nostrum
uisura accesserat, adessent aliae illustres matronae ex principum
praedictarum aulis, quae rimantes diligenter singula, quae de-
essent domi, nobis insciJ's utrique principi omnia exposuerunt;
at illae non ita multo post liberaliter nostrae ultro succurrere
inopiae. Mater uidua tota est in praestandis misericordiae ope-
ribus, quam usque adeo reueretur et obseruat filius illust. prin-
ceps noster, ut eum nunquam nisi aperto capite illam uiderim
alloqui, et huius instinctu multa in communem Ecclesiae utili-
tatem a filio fiunt, propterea quod et sincerissima et prudentis-
sima sit uirago.

8. Reuerendissimus frisingensis ², qui huius est loci ordina-
rius, singularem nuper sui erga nos amoris, praeter omnem
etiam expectationem nostram, dedit significationem. Cum enim
Frisingam D. Nicolaus Lanoius, collegij ingolstadiensis rector,
profectus esset, ut nostros commendaret ad sacros ordines statis
temporibus promouendos, reuerendissimus aliquos ex nostris,
numquam forte in eo loco antea uisos, adesse intelligens, e
uestigio nobilissima quaeque uina, et uaria ciborum genera ad
hospitium, ubi nostri agebant, deferri iubet, et suo nomine
nostris illa offerri: nec his contentus, ad coenam etiam illos
uocari, et mensae suae iubet assidere: quin etiam post familiaria
colloquia proprio curru suo Monachium eos postridie uehi man-
dat, et benigne nostrorum petitioni annuit, adeoque plura quam
postularent, obtulit. Reuerendissimi similiter eius suffraganei,
nec non eiusdem vicarij propensissimum in nos animum experti
sumus. Plurimorum aliorum et clarissimorum uirorum animos
habemus nobis deuinctissimos, populi etiam tantus erga nos est
amor, et de nobis existimatio, ut nusquam libentius quam in
templo nostro sacrum peragant cultum, et suae conscientiae
consultum uelint. Persecutiones interim non desunt. Rumor
enim aliquando publicus fuit post triduum IESVITAS (hoc enim
nomine nos appellant) Monachio exigendos: fuerunt et ex eccle-
siasticis qui pro concione nostris obstreperent sacris studiis,
ausi sunt et sacram denegare synaxim, qui nostris essent con-

¹ Fuggera haec videtur fuisse Ursula de Lichtenstein‚ Georgii Fuggeri
uxor. Cf. BRAUNSBERGER: B. Petri Ccmisii Epist. III, 691.
2 Mauricius a Sandizell.

