 

194 LITTERAE QUADmMESTREs

dendo. Ab infirmis et in extremis laborantibus non raro accer—
suntur nostri, quo eteorum audiant confessiones, et in transitu
eis aduersus daemonum insultus aliquo patrocinio esse possint.
ln euangelij promulgatione perpulchre suo munere fungitur
Pr. Rector 1 in summo templo, maxime autem hoc quadragesi-
mali ieiunio singulis diebus; magnus quippe continuo aderat
auditorum plurimas centurias excedentium concursus, maior
vero erat eorum omnium applausus, maximus denique spiri-
tualis fructus, quem ex tali ministerio fere omnes eliciebant.
Horum namque causa fuerunt robustae vires mentis et corporis,
quas immensa Dei bonitas eidem Patri communicauit; exitus
enim, vt aiunt, acta probant. De spirituali profecto [εἰσ] nemo
est qui ambigat3 de corporali vero valetudine, nec ex nostris, nec
ex externis vllus unquam iudicauit posse eum eiusmodi quoti-
dianum cursum ad metam producere, idque non leuis quaedam
stomachi indispositio mox in ipso congressu subsequuta, coepe-
rat confirmare. Sed piJ's (ut credi datur) plurimorum orationibus
eum Deus Opt. Max. pristinae, quin et saniori valetudini re-
stituit, et ad finem vsque conseruauit. Potissimum tamen id
effectum opinor precibus cuiusdam Dei serui, qui salutem ani-
marum valde sitiens, cum Pris. Rectoris aegritudinem audiret,
vigiliis ac disciplinis Deum obnixe deprecabatur, vt quae infir-
mitas ipsi Patri obuentura erat, in ipsummet deprecantem con-
uerteretur. Exauditam credo charitatis plenam orationem, cum
Pr. mox incolumitatem sentiens, ipsum per S vel decem dies
febribus laborantem inuiseret. sit nomen Domini benedictum.

2). Fructus autem, qui huiusmodi conciones (Dei gratia) con-
sequuntur vberrimi, explicari vix queunt, prout ex arcanis
confessionibus deprehenditur, et nonnulli sublati abusus aperte
testantur: quorum Vnus erat non modicum afferens animabus
preiuditium, quo introductum erat antiquitus, vt si cui feminae
pater vel mater. filius, maritus, frater, sororue, etc. e vita subla-
tus esset: huic. vulgi murmur euadere cupienti, necesse erat
per integrum saltem annum domi clausis fenestris remanere.
Effectum est tandem diuina ope, vt, cum publicis concionibus,
tum priuatis etiam exhortationibus, huiusmodi corruptela eua-
nuerit; etqui duos annos aliquando quasi carceris domestici
sustinebat, nunc duos menses vix queat sustinere. Quae res
quantum aedificationis ipsimet vulgo, alias solito oblatrare,

¹ Ρ. Baltliassar Pifias.

