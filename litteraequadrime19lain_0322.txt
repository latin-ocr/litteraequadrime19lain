0296 LITTERAE QUADmMESTREs

institutis progressum feceri[n]t, uel hinc abunde a constare
potest, quod omnes non modo contemptis mundi ac rerum
caducarum illecebris ad religiosam perfectamque paupertatem
certatim contendant, neque solum extinctis curruptae carnis
ac uoluntatis propriae desiderijs magna simplicis obedientiae,
puraeque conuersationis exempla, cum nostris domesticis, tum
extraneis hominibus praebeant; uerum etiam singulari pietatis
zelo, tam corporum multiplici diuturnaque castigatione, quam
suspirijs ac precibus, proximorum abusus tollere, uirtutesque
promouere nitantur. Illud alias saepissime, sed nuper prae-
sertim apparuit in bachanalibus, quando praeter alias poeni-
tentias, quas magno feruore petebant, per ultimum illud triduum
disciplinas, adhibita suaui quadam melodia, subirent, quo Deus
christianorum hominum mentes illuminaret ad cognoscendos ui-
tandosque temporis illius abusus. Apparuit idem quotidianis
di[sci]plinis ac litaniJs, quas Deo per quadragesimam obtulerunt,
ut grauissima quaedam nostri collegij negocia, quae modo ΒΑΜ
Pr. Victoria cum S. C, M. nostro uel potius Boemiae nomine
tractat, foelicem tandem euent[uml sortiantur; cuius rei gratia
letanias etiamnum quotidie collegium nostrum persoluit. Auxit
mir[um] in modum hanc internam omnium pietatem duplex
uotorum innouatio, quae profecto non minore totius [colle]gij
gaudio, quam deuotione, circumcisionis h ac paschalibus ferijs
paracta est. Et quamuis haec omnia lateant homines extraneos,
diuina tamen prouidentia fieri uidetur, ut qui uiuunt in collegio
nouo 1, 026 0 singular[is] expectationis adolescenteS, christianum
illum nostrorum fratrum zelum in promouenda hominum alio-
rum salute diligenter imitentur. Nam inter alios, quidam 8 an-
norum puer matrem hussitam sua sponte frequenter et magno
feruore causa religionis aggreditur, sollicitat, obsecrat, urget.
Ait, enim: si pater meus et ego catholici sumus, etiam oportet
matrem esse catholicam. Vnde cum mulier spem aliquam con-
uersionis promittit, mirabili gaudio puer perfunditur. Verum
quando illa duriuscule respondet, uel differt confessionem, ipse
dolet, lachrymatur, nec matrem agnoscere uel inuisere uult
amplius. Eadem pietate in suos parentes quorumdam hussitarum

a abunde supra vers. —- b circumsionis ms. — c Del. autem (P)

¹ De Collegio hoc novo, sive pauperum, vide sis Litt. Quadrim. VI, 101,
150, 459, 474, 812.

