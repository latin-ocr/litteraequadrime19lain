314 [ATTERAE QUADmMEs'rREs

maximo famis periculo sit constituta, et iam anni maiore parte
transacta, omnes animum despondissent, propter hominum pec-
cata Dei furore accensam iudicantes diuinam iusticiam precibus
et orationibus et poenitentia placare exorsi, aliquando uniuerso
populo conuocato, aliquando singulis curionibus cum clericis suis
nostram et alias ecclesias adibant diuinum auxilium implora—
turi: atque ex nostris scholasticis nonunquam aliqui tenella
corpora flagellis caedentes huiusmodi pompas comitabantur:
postremo tandem Patrem Rectorem 1 petierunt, pro tanta totius
populi afflictione, sibi omnibus liceret die dominico disciplinis
diuinam clementiam exorare: quibus a Patre uenia concessa,
quo animis a peccatis immunibus flagella et orationes Deo gra-
tae forent, statim Patribus sunt confessi: ijs a populo auditis,
tanta hominum frequentia eo die ad nos confluxit, ut neminem
Olcadibus nec ecclesiastici nec saecularis ordinis fuisse exis-
timem, qui scholasticorum uotis fauere non studuerit: sed et
disciplinantium numerus auctus est plurimis alijs etiam et nobi-
libus iuuenibus cum a scholasticis nostris accedentibus. Accessit
pompae cuiusdam fratris decimum septimum annum agentis
ad scholasticos exhortatio, quae haberi non potuit, quin a gu-
bernatore, clero, alijsque omnibus9 quos domus atrium coepit,
audiretur: illius autem aetas uniuersam concionem in sui admi-
rationem rapuit, uisque dicendi et in mouendis affectibus acri-
monia cunctorum oculos in lachrymas dissoluit: nec paruus de
eo postea sequutus est rumor, tantam spem et exteris et nobis
de se dedit. Aliud etiam addam, ne exercitia nostra silentio
inuoluam. Est recitatus dialogus in quo scholasticus proprio
Marte per treis horae partes carmine perorauit‚ quod quidem
non parum declarauit quam uberrimos apud nostros scholastici
in litteris facerent progressus, cum praesertim ante Societatis
aduentum uix ullus Olcadibus grammatices praecepta perfecte
contigisset.. Laus Deo aquo omnis cognitio dimanat. Haec sunt
quae de studijs, Deo fauente, scribenda habuimus.

3. Patres uero audiendis confessionibus et concionibus ha-
bendis insudantes plurimum nobis omnium animos conciliant,
quo effectum est, ut persecutio illa, quam in superioribus at-
tigimus, facile fuerit sedata: iurisperitis et doctoribus, quibus

a CUI] ms.

 

 

¹ P. Didacus Carrillo.

 

