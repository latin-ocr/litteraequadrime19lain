254 er'rERAE QUADRIMESTRES

mandant omnes. Egregium sui profectus specimen superiori
mense praebuerunt in quadam insigni comoedia exhibenda, quae
dominicae resurrectionis historiam pertractabat3 exhibita ea pri—
mum est in area monasterij, cui vicini sumus, cum tanto appa-
ratu, deuotione et diligentia, ut in admirationem spectatores
merito rapuerit. Fuerunt autem spectatorum aliquot milia, ut
locus etiam alioqui capacissimus, omnes qui adesse cuperent,
continere non posset. Adfuerunt inter eos ad finem usque multi
tam ecclesiastici, quam seculares primarij uiri, et omnibus
abunde speramus satisfactum, cui uel hoc argumento esse pos-
sit, quod illustriss. princeps noster omnino eam coram se sua—
que familia tota denuo uoluerit exhiberi, et tantam quidem
gratiam haec actio habuit, ut et lachrimas deuotis multis excu-
teret, et illustriss. princeps usque ad finem perseuerando, uix
tandem satiari spectando potuerit: actoribus autem ipsis tum
mane, tum uesperi in aula sua cibum praeberi iussit ¹.

3. Ad rectius scholam nostram constituendam, adeoque ad
sacrosanctam et catholicam religionem per hanc prouinciam foe-
licius tuendam et propagandam, diu multumque institimus apud
illustriss. principem, ut delectus haberetur eorum pauperum,
qui ad nos discendi gratia plurimi confluunt, tum ut qui aptiores
uiderentur, domicilium aliquod proprium haberent, ibique fru-
galiter, honeste et pie conuiuerent, sub certa videlicet, ac fu-
turis ecclesiarum ministris conuenienti educatione. Nam ita
fieret sane ut multi praeclarae indolis adolescentes, magno rei·
publicae commodo in studijs retinerentur. Et illust. quidem
principi, quae eius est singularis erga Deum pietas, summe sem-
per haec nostra placuere consilia, uerum fecerunt incidentes
nescio quae difficultates, quo minus desideratum haec res sor-
tita sit hactenus effectum, promisit tamen non ita pridem illust.
princeps cordi negotium hoc sibi futurum: coeptum autem est
commodum in hunc finem aedificium quaeri.

4. Nunc de rebus temporalibus pauca. Aucti sunt his men-
sibus annui redditus nostri3 cum enim sexcentos tantum florenos
rhenenses superiori anno nobis numerauerint, hoc certe et se-
quentibus annis mille in uiginti personarum sustentationem nu-
merari iussit illust. princeps. Scholis et aedificio nouo extrema
hoc mense manus addetur: capax est locus uiginti quinque
personarum, ut summam singuli habeant commoditatem, et breui
spero iste nostrorum numerus ad Bauariae utilitatem hic foue-

¹ Cf. DUHR: Geschichte der Jesm‘ten... Ι, 341.

