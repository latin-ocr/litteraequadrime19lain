782 LITTERAE QUADR1MESTRES

dianas lectiones, quae multae sunt, ea etiam quae interpretandi
gratia traduntur in scriptis, de industria, nullo id iubente, me-
moriter ediscant. Verum illud est maioris momenti, eos ab omni
turpitudine uitiorum, quibus aetas illa obnoxia admodum esse
solet, diuino munere abhorrere, adeoque ad pietatem esse pro-
pensos, ut non desint qui octauo quoque die confiteri, et crebro
sacram eucharistiam sumere optantes, id et assidue petant, et
frequenter obtineant. Nec sane paruae est admirationis his prae-
cipue temporibus, quosdam ex illis, qui iam suis praeceptoribus
aetate multo sunt prouectiores, tam modestos et obsequentes
uidere, ut submisse cum paruulis preces fundant, sacro fre-
quentes intersint, ceteraque pietatis officia peragant, a quihus
nunc alioqui tantopere iuuentus est aliena.

3. Sed et illi qui sacris muneribus inuigilant, haud con-
temnendos suorum laborum· fructus hactenus retulisse, et quo-
tidie referre uidentur: nam et consuetus eorum numerus qui
nostris peccata confiteri, atque augustissimum eucharistiae
sacramentum sumere solent, conseruatur, et quo tempore sanc-
tissimum jubileum fuit promulgatum, mille hominum numerum
ij superarunt, qui idem in nostro templo peregerunt. Ex quibus
fuerunt multi, qui totius ante actae uitae crimina generaliter
confessi, se ad bonam frugem, ut dicitur, receperunt. Singulis
praeterea festis diebus, ut alias scriptum est, R. P. Rector ¹ in
nostro templo concionatum quod cum satis amplum, certe hoc
anno praecipue solemnioribus festis refertissimum fuit. Alius
uero Pater intra domesticos parietes multis hominibus, qui in
nostrum sacellum post vesperas diebus festis conuenire solent,
ea declarat quibus ad christianam pietatem optime instruantur.
Auditorum autem profectum cum declarant crebrae illorum,
generales etiam, confessiones, tum id maxime ostendit quod
dicturus sum. Nam inter alios certa quadam die ciuis unus
diues, ac non obscuro loco natus, fuit qui cum concioni et horis
uespertinis, quae a nostris decantari solent, interfuisset, mox,
his peractis, exiliens coram uniuersa multitudine, quae tunc
aderat, cum uehementi quodam ardore animi exclamauit: viuat‚
inquit, viuat Jesus Christus, pro eo mihi sanguinem profundere
statutum est. Populum uero alloquens: ο uos, inquit, felices
atque beatos <non enim ipse bononiensis erat), quibus datum
est, ut Societatem Jesu in uestra ciuitate habere possitis„ Ve-

 

¹ P. Franciscus Palmio.

