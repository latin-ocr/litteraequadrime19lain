608. — PRAGA ⁸2 IANUARH 1562 687

telleximus‚ lachrymas excussit. Noua deinde studia, noua quo-
que tam praeceptorum quam studiosorum diligentia, quod ,in
utrisque satis apparet, inchoata sunt; cum nostrae classes iam
et plures et pleniores cernantur. Hic ego de festorum ac domi-
nicorum dierum oratorijs ac poeticis declamationibus, de scho-
lasticis disputationibus, deque nouo quodam puerorum in cantu,
tam figurali, quam simplici, profectu nihil referam; quamuis
haec omnia non grata minus, quam fructuosa bohemis existant.
Neque nunc uerba faciam de nouo studiosorum S. C. M. alum-
norum collegio, in quo 37 lectissimi magnaeque spei iuuenes
ita diligenter pietatis, ac literarum studiis promouentur, ut tam
pragenses, quam extranei magnates. quos bonus ille boni ru-
moris odor affecit, filios, uel cognatos pueros in illud colle-
gium tradere-modis omnibus contendant. Veruntamen hactenus
angustia loci factum est, ut multi repulsam inuiti paterentur,
quamuis a nobis hac spe discesserunt, ut, quando maior domus
commoditas fuerit, sui uoti compotes euadant.

5. Quod uero spectat ad cultum diuinum, externaque chris-
tianae pietatis opera, illud initio dixerim, quod templum nostrum,
licet aedificio non splendidum nec amplum. nec aulaeis ornatum
sit, in dies tamen magis frequentatum cernitur, non solum a com-
muni populo, uerum etiam a magnificis ac nobilibus hominibus,
quos partim diuini cultus deuotio, suauisque melodiae cantus,
partim Dei uerbum huc attrahit. Sunt inter eos nonnulli, qui tem-
plum non modo frequentant, sed etiam imaginum. sacrarum ues-
tium, et pecuniarum donarijS plurimum exornant. Nam, ut de pra-
gensibus ac sane pijS matronis taceam, etiam homines extranei
nonnunquam offerunt ac largiuntur templo nostro sacra munera.
Exemplo est augustana quaedam et magnifica domina Fuggera 1,
quae inter alios, hunc etiam fructum e concionibus R. P. Pro-
uincialis reportasse uidetur, ut cum aliis in Germania collegijS
nostris, tum huic pragensi uestes sacras. et quidem praeciosis-
simas, ad peragendum missae sacrificium comparatas nuper di-
cauerit. Vnde fit, ut quantumlibet humile, uetustum, et collap-
sum sit templum, decenti tamen, quin splendido dicam, ornatu
non careat. Accedit huc nouus, pius, ac popularis tradendi ca-
techismi modus, quo non minus auditorum deuotio, quam nu-
merus creuisse uidetur. Ac quo rectius, quis ille sit modus in-
telligatur, dominicis diebus, postquam in templo vespertinae

¹ Videtur indicari Ursula de Lichtenstein, Georgii Fuggeri uxor. Cf.
BRAUNSBERGER: Β. Petri &anisii Epist. III, 653.

