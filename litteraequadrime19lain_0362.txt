 

336 LITTERAE QUADmMEs‘rREs

(2. Alius quoque ex equestri ordine agens in oppido quodam
hujus regni cum genero quodam su0‚ duobus ejusdem ordinis
viris bella indixit, quod existimaret eorum causa filio vulnus
inflictum fuisse: cumque melius iam se habere coepisset filius,
facile pater amplexatus est pacem, ira deposita3 at uero cum
iuuenis postea morti esset proximus, et pater ejus ingenij esset,
vt inde maxima incommoda timerentur, praeses regni cum Patre
nostro Rectore egit, vt simul cum alio nobili sibi conjuncto
sanguine, ad locum ubi is homo erat, proficiscerentur; eo autem
peruenientes, efficiunt hominem suis monitis quietissimum, adeo
vt promiserit Patri se non plusquam in diem sequentem confes—
sionem dilaturum, vnde factum est vt, mortuo filio, omnia pacis
ac concordiae plena fuerint. Hoc etiam negotij multis arrisit plu-
rimum; et officium praefatum in eos collatum est, qui nobis
magno affectu haerent, quique ejusmodi sunt, vt culpa eos va-
care merito credantur [sic]

3 Multi fuerunt et alii, qui nostrorum studio in pristinam re-
diere amiciciam, inter quos quidam nobilis fuit, qui non latenter
gubernatoris regni inimicum agebat; is, cum aliorum suasu et
Patris cujusdam ex nostris praesidem ipsum amice suisset allo—
cutus, firmauit postea se nonnisi a Patre fuisse persuasum vt
id tandem ejus causa tantum perficeret. Neque tamen existiman-
dum est potissimum Patris, sed Dei amore id effecisse. Laudauit
ille plurimum modum quo secum egerat dictus Pater; neque
enim pluribus adhibitis calcaribus, sed suauius agens id obtinuit.
Sit Deo gloria. quenis quidam intimae conditionis clandestinum
matrimonium et contraxit et consummauit cum puella quadam
genere nobilissima, resque eo deducta est, vt si in consangui-
neorum puellae aures peruenisset, certe periculum erat. vt ipsa
cum ‚iuuene vitae discrimen subiissent: curauit quidum Pater ex
nostris, vt, deposita praua consuetudine quae iam multis prae-
bebat offendiculum, vterque religionem ingrederetur, quod vtique
salutis eorum Vnicum erat medium, atque id ex corde se pro-
miserunt facturos; et res a Domino foelicem hac via exitum
sortita est, multisque imminentibus obuiatum est malis.

4. Patres frequentius quam antea ad aegrotos et in extremis
agentes uocari solent. Proxime elapsis diebus Pr. Rector vocatus
adfuit cum altero Patre morti cujusdam comitis, cujus habitatio
ab hac vrbe non modico spatio distabat, quo facto et defuncti
vxor et successor, vt illo deuincti officio, gratitudinem non
vulgarem exhibuerunt.

5. Dominicis ac festiuis diebus doctrina christiana (vt solet)

